1 72 P. OVIDII NASONIS

cum cecidit Capaneus subito temerarius ictu,
num legis Euadnen erubuisse viro?
65 nec quia rex mundi compescuit ignibus ignee„
ipse suis Phaethon infitiandus erat:
nec Semele Cadmo facta est aliena parenti,
quod precibus periit ambitiosa suis.
Α nec tibi, quod saevis ego sum Iovis ignibus ictus,
70 purpureus molli fiat in ore rubor.
sed magis in curam nostri consurge tuendi
exemplumque mihi coniugis esto bonae
materiamque tuis tristem virtutibus imple:
ardua per praeceps gloria vadit iter.
75 Hectora quis nosset, si felix Troia fuisset?
publica virtutis per mala facta via est.
ars tua, Tiphy, iacet, si non sit in aequore fluctus:
si valeant homineS, ars tua, Phoebe, iacet.
quae latet inque bonis cessat non cognita rebus,
80 apparet virtus arguiturque malis.
dat tibi nostra locum tituli fortuna, caputque
conspicuum pietas qua tua tollat habet«
utere temporibUS, quorum nunc munere trita est
et patet inlaudes area lata tuas!

IV.

O qui, nominibus cum sis generosus avorum,
exsuperas morum nobilitate genus 3
cuius inest animo patrii candoris imagO,
non careat nervis candor ut iste suis 3
5 cuius in ingenio est patriae facundia linguae,
qua prior in Latio non fuit ulla foro:
quod minime volui, positis pro nomine signis
dictus es ; ignoscas laudibus ipse tuis.
nil ego peccavi: tua te bona cognita produnt.
10 si quod οε, appares, culpa soluta mea est.
nec tamen officium nostro tibi carmine factum
principe tam iusto posse nocere puto,
ipse pater patriae — quid enim est civilius illo? —-
sustinet in nostro carmine saepe legi
15 nec prohibere potest, quia res est publica Caesar,
et de communi pars quoque nostra bono est.
Iuppiter ingeniis praebet sua numina vatum
seque celebrari quolibet ore sinit.
causa tua exemplo superorum tuta duorum est,
20 quorum hic aspicitur, creditur ille deus.

 

