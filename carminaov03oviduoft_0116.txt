78 Ρ. OVIDII NASONIS

835 augurio laeti iaciunt fundamina cives,
et novus exiguo tempore murus erat.
hoc Celer urget opuS‚ quem Romulus ipse vocarat,
‘sint'que, ‘Celer‚ curae' dixerat ‘ista tuae.
neve quis aut muros aut factam vomere fossam
840 transeat, audentem talia dede neci.'
quod Remus ignorans humiles contemnere muros
coepit et ‘his populus' dicere ‘tutus erit?'
nec mora, transiluit. rutro Celer occupat ausum.
ille premit duram sanguinulentus humum.
845 haec ubi rex didicit, lacrimas introrsus obortas
devorat et clausum pectore volnus habet.
flere palam non volt exemplaque fortia servat
‘sic ’que ‘meos‘ muros transeat hos] ·’1s ait.
‚dat tamen exequias. nec iam suspendere fletum
850 sustinet, et pietas dissimulata patet.
osculaque applicuit posito suprema-feretro
atque ait ‘invito frater adempte, valel'
arsurosque artus unxit. fecere, quod ille,
Faustulus et maestas Acca soluta comas·
855 tum iuvenem nondum facti flevere Quirites.
ultima plorato subdita flamma rogo est.
urbs oritur —- quis tunc hoc ulli credere posset? --
victorem terris impositura pedem.
cuncta regaS, et sis magno sub Caesare semper.
860 saepe etiam pluris nominis huius habe:
et quotiens steteris domito sublimis 1n orbe,
omnia sint umeris inferiora tuis.

Dicta Pales nobis. idem vinalia dicam. 22. HN'

una tamen media est inter utramque dies· 23· AMKINY
865 numina, volgares , Veneris celebrate, puellae!
culta professarum quaestibus apta Venus.
poscite ture dato formam populique favorem,
poscite blanditias dignaque verba iocO.
cumque sua dominae date grata. sisymbria myrto
870 tectaque composita iuncea vincla rosa.
templa frequentari Collinae proxima portae
nunc decet. a Siculo nomina colle tenent.
utque Syracusas Arethusidas abstulit armis
Claudius et bello te quoque cepit, Er yx,
875 carmine vivacis Venus est translata Sibyllae,
inque suae stirpis maluit urbe coli.
cur igitur Veneris festum Vinalia dicant,

