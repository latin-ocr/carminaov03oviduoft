244 P. OVIDII NASONIS

est illi curae me perdere: quaeque solebat
esse levis, constans et bene certa nocet.
crede mihi, si sum veri tibi cognitus oris,
nec planus in nostris casibus esse putor:
25 Cinyphiae segetis citius numerabis aristas,
altaque quam multis floreat Hybla thymis,
et quot aves motis nitantur in ae‘re pinniS‚
quotque natent pisces aequore, certus eriS,
quam tibi nostrorum statuatur summa lab01um,
30 quos ego sum terra, quos ego passus aqua.
nulla Getis toto gens est truculentior orbe:
sed tamen hi nostris ingemuere malis.
quae tibi si memori coner perscribere versu,
Ilias est fati longa futura mei.
35 non igitur vereor, quia te rear esse verendum,
cuius amor nobis pignora mille dedit:
sed quia res timida est omnis miser, et quia longo est
tempore laetitiae ianua clausa meae.
iam dolor in morem venit meus: utque caducis
40 percussu crebro saxa cavantur aquiS,
sic ego continuo fortunae vulneror iem,
vixque habet in nobis iam nova plaga locum.
nec magis assiduo vomer tenuatur ab usu,
nec magis est curvis Appia trita rotis,
·45 pectora quam mea sunt serie caecata malorum.
et nihil mveni, quod mihi ferret opem.
artibusi ingenuis quaesita est gloria multis,
infelix perii dotibus 1pse meis.
vita prior vitio caret et sine labe peracta est.
50 auxilii misero nil tulit illa mihi.
culpa gravis precibus donatur saepe suorum:
omnis pro nobis gratia muta fuit.
adiuvat m duris aliqua praesentia rebus:
obruit hoc absens vasta procella caput.
55 quis non horruerit tacitam quoque Caesaris iram?
addita sunt poenis aspera verba meis·
fit fuga temporibus levior: proiectus in aequor
Arcturum subii Pleiadumque minas.
saepe solent hiemem placidam sentire carinae:
60 11011 Ithacae puppi saevior unda fuit.
recta fides comitum poterat mala nostra levare:
ditata est spoliis perfida turba meis.
mitius exilium faciunt loca: tristior ista ’
terra sub ambobus non iacet ulla polis.

