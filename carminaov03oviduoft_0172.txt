134 P. OVIDII NASONIS

quocumque aspexi, nihil est nisi mortis imagO,
quam dubia timeo mente, timensque precor.
25 attigero portum: portu terrebor ab ipso,
plus habet infesta terra timoris aqua.
nam simul insidiis hominum pelagique laboro,
et faciunt geminos ensis et unda metus.
ille meo vereor ne speret sanguine praedam,
30 haec titulum nostrae mortis habere velit.
barbara pars laeva est avidaeque addicta rapinae,
quam cruor et caedes bellaque semper habent.
cumque sit hibernis agitatum fluctibus aequor,
pectora sunt ipso turbidiora mari.
35 quo magis his debes ignoscere, candide lector,
si spe sint — ut sunt —- inferiora tua.
, non haec in nostriS, ut quondam, scribimus hortiS,
nec, consuete, meum, lectule, corpus habes:
iactor in indomito brumali luce profundO,
40 ipsaque caeruleis charta feritur aquis·
improba pugnat hiems indignaturque, quod ausim
scribere, se rigidas incutiente minas,
vincat hiems hominem! sed eodem tempore, quaes0,
ipse modum statuam carminiS, illa sui.

LIBER SECUNDUS.

Quid mihi vobiscum est, infelix cura, libelli,
ingenio perii qui miser ipse meo?
cur modo damnatas repeto, mea crimina, Musas?
an semel est poenam commeruisse parum?
5 carmina fecerunt, ut me cognoscere vellet
omine non fausto femina virque meo:
carmina fecerunt, ut me moresque notaret
iam pridem visa Caesar ab Arte meos.
deme mihi studium: vitae quoque crimina demes·
10 acceptum refero versibus, esse nocens.
hoc pretium curae vigilatorumque laborum
cepimus3 ingenio est poena reperta meo.
si saperem, doctas odissem iure sororeS,
numina cultori perniciosa suo.
15 at nunc — tanta meo comes est insania morbo —·
saxa malum refero rursus ad icta pedem,
scilicet ut victus repetit gladiator harenam,
et redit in tumidas naufraga puppis aquas.

 

