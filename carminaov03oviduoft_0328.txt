290 P. OVIDII NASONIS

HALIEUTIOA.

Accepit mundus legem. dedit arma per omnes,
admonuitque sui. vitulus sic namque minatur,
qui nondum gerit in tenera iam cornua fronte,
sic dammae fugiunt, pugnant virtute leones
5 et morsu canis et caudae sic scorpius ictu,
concussisque levis pinnis sic evolat alesÎ‡
omnibus ignotae mortis timor, omnibus hostem
praesidiumque datum sentire et noscere teli
vimque modumque sui est. sic et scarus arte sub undis
10 Sl n .......
decidit adsumptaque dolo tandem pavet esca,
non audet radiis obnixa occurrere fronte,
aversus crebro vimen sed verbere caudae
laxans subsequitur, tutumque evadit in aequor.
15 quin etiam si forte aliquis ,' dum praenatat, arto
mitis luctantem scarus hunc in vimine vidit,
aversi caudam morsu tenet atque citato
verbere, servato quem texit cive, resultat.
sepia tarda fugae, tenui cum forte sub unda
20 deprensa est, iamiamque manus timet illa rapacis,
inficiens aequor nigrum vomit ilicet umorem
avertitque vias oculos frustrata sequentis.
clausus rete lupus, quamvis inmitis et acer,
dimotis cauda submissus sidit harenis.
25 in auras
emicat atque dolos saltu deludit inultus.
et murena ferox, teret-is sibi conscia tergi,
ad laxata magis conixa foramina retis
tandem per multos evadit lubrica flexus
30 exemploque nocens cunctis iter invenit una.
at contra scopulis crinali corpore segnis
polypus haeret et hac eludit retia fraude,
et sub lege loci sumit mutatque colorem,
semper ei similis quem contigit. atque ubi praedam
35 pendentem saetis avidus rapit, hic quoque fallit,

