110 P. OVIDII NASONIS

‘dique virique loci, miserae succurrite matril'
clamor Aventini saxa propinqua ferit.
appulerat ripae vaccas Oetaeus Hiberas:
520 audit, et ad vocem concitus urget iter.
Herculis adventu, quae vim modo ferre parabant,
turpia femineae terga dedere fugae.
‘quid petis hinc,’ —- cognorat enim — ‘matertera Bacchi?
an numen, quod me, te quoque vexat?’ ait.
525 illa docet partim, partim praesentia nati
continet, et furiis in scelus isse pudet.
rumor, ut est velox, agitatis pervolat alis,
estque frequens, Ino, nomen in ore tuum.
hospita Carmentis fidos intrasse Penates
530 diceris et longam deposuisse famem.
liba sua properata manu Tegeaea sacerdos
traditur in subito cocta dedisse foco.
nunc quoque liba iuvant festis Matralibus illam:
rustica sedulitas gratior arte fuit.
535 ‘nunc,' ait. ‘o vates, venientia fata resigna,
qua licet. hospitiis hoc, precor, adde meis.'
parva mora est: caelum vates ac numina sumit
fitque sui toto pectore plena dei.
vix illam subito posses cognoscere: tanto
540 sanctioret tant0, quam modO, maior erat.
‘laeta canani. gaude, defuncta laboribus Inol'
dixit ‘et huic populo prospera semper ades!
numen eris pelagi: natum quoque pontus habebit.
in vestris aliud sumite nomen aquis.
545 Leucothea Grais, Matuta vocabere nostris:
in portus nato ius erit omne tuo.
quem nos Portunum, sua lingua Palaemona dicet.
ite, precor, nostris aequus uterque locisl’
adnuerat. promissa fides. posuere labores3
550 nomina mutarunt: hic deus, illa dea est. —-
cur vetet. ancillas accedere, quaeritis? odit ;
principiumque odii, si sinat illa, canam.
una ministrarum solita est, Cadmei, tuarum
saepe sub amplexus coniugis ire tui.
555 improbus hanc Athamas furtim dilexit: ab illa.
comperit agricolis semina tosta dari.
ipsa quidem fecisse negat, sed fama recepit..
hoe est, cur odio sit tibi serva manus, —-
non tamen hanc pro stirpe sua pia mater adoret:
560 ipsa parum felix visa fuisse parens·

