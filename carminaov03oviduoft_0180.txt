142 Ρ. OVIDII NASONIS

arguor immeritO. tenuis mihi campus aratur:
illud erat magnae fertilitatis opus:
non ideo debet pelago se credere, si qua
330 audet 1n exiguo ludere cumba lacu.
forsan — et boc dubitem —— numeris levioribus aptus
sim satis, in parvos sufficiamque modos:
at si me iubeas domitos Iovis 1gne Gigantes
dicere, conantem debilitabit onus.
335 divitis ingenii est immania Caesaris acta
condere, materia ne superetur opus.
et tamen ausus eram: sed detrectare videbar,
quodque nefaS, damno viribus esse tuis.
ad leve rursus opUS, iuvenalia carmina, veni,
340 et falso movi pectus amore meum.
non equidem vellem: sed me mea fata trahebant,
mque meas poenas mgenlosus eram.
ei mihi, quod didici, cur me docuere parenteS,
litteraque est oculos ulla morata meos?
345 haec tibi me invisum lascivia fecit, ob ArteS,
quas ratus es vetitos sollicitare toros.
sed neque me nuptae didicerunt furta magistrO,
quodque parum novit, nemo docere potest.
sic ego delicias et mollia carmina feci,
350 strinxerit ut nomen fabula nulla meum:
nec quisquam est adeo media de plebe maritUS,
ut dubius vitio sit pater ille meo.
crede mihi, distant mores a carmine nostro:
vita verecunda est, Musa locosa mea,
355 magnaque pars opeium mendax et ficta meorum
plus sibi permisit compositore suc.
nec liber indicium est animi, sed honesta voluptaS,
plurima mulcendis auribus apta ferens·
Accius esset atrox? conviva Terentius esset?
360 essent pugnaceS, qui fera bella canunt?
denique composui teneros non solus amores:
composito poenas solus ainore dedi.
quid, nisi cum multo Venerem confundere vino,
praecepit lyrici Te'ia Musa senis?
365 Lesbia quid docuit Sappho, nisi amare puellas?
tuta tamen SapphO, tutus et ille fuit.
nec tibi, Battiade, nocuit, quod saepe legenti
delicias versu fassus es ipse tuaS.
fabula iucundi nulla est sine amore Menandri:
370 et solet hic pueris virginibusque legi.

