'rms'rmM ΜΒ. 111. XI, 25-xl1, 36. 163

et quoniam, fieri quod numquam posse putavi,

est tibi de rebus maxima cura meis: 70
non est quod timeas: fortuna miserrima nostra est,

omne trahit secum Caesaris ira malum. “
quod magis ut liqueat, neve hoc ego fingere credar,

ipse, velim, poenas experiare measl

XII.

Frigora iam zephyri minuunt, tandemque peracta
Α longior intepuit visa Tomitis hiems3
imposltamque sibi qui non bene pertulit Hellen,
tempora nocturnis aequa diurna facit.
iarn violas puerique legunt hilaresque puellae, 5
rustica quas nullo terra serente vehit.
prataque pubescunt variorum flore colorum,
indocilique loquax gutture vernat avis.
utque malae crimen matris deponat, hirundo
sub trabibus cunas tectaque parva facit. ιο
herbaque, quae latuit Cerealibus obruta sulcis,
excitat e tepida molle cacumen humo·
quoque loco est vitis, de palmite gemma movetur:
sed procul a Get-ico litore vitis abest.
quoque loco est arbor,- turgescit in arbore ramus: 15
sed procul a Geticis finibus arbor abest.
otia nunc istic, iunctisque ex ordine ludis
cedunt verbosi garrula bella fori.
lusus equis nunc est, levibus nunc luditur armis,
nunc pila, nunc celeri volvitur orbe trochus3 20
nunc ubl perfusa est oleo labente iuventuS,
defessos artus Virgine tinguit aqua.
scaena viget, studiisque favor distantibus ardet,
cumque tribus resonant terna theatra foris,
o quater, o quotiens non est numerare, beatum, 25
non interdicta cui licet urbe frui!
at mihi sentitur nix verno sole soluta,
quaeque lacu duro non fodiuntur aquae:
nec mare concrescit glacie, nec ut ante, per Histrum
stridula Sauromates plaustra bubulcus agit. 30
si tamen incipient aliquae huc adnare carinae,
hospitaque in Ponti litore puppis erit:
sedulus occurram nautae, dictaque salute,
‚ quid veniat, quaeram, quisve quibusve locis.
ille quidem mirum ni de regione propinqua 35
non nisi vicinas tutus ararit aquae.
11*

 

