164 Ρ. OVIDII NASONIS

rarus ab Italia tantum mare navita transit,
litora rarus in haec portubus orba venit.
sive tamen Graeca scierit sive ille Latina
40 voce loqui, certe gratior usus erit.
fas quoque ab ore freti longaeque Propontidos undis
huc aliquem certo vela dedisse noto,
quisquis is est, memori rumorem voce referre
et fieri famae parsque gradusque potest.
45 is, precor, auditos possit narrare triumphos
Caesaris et Latio reddita vota Iovi:
teque, rebellatrix, tandem, Germania, magni
triste caput pedibus supposuisse duciS.
haec mihi qui referet, quae non vidisse dolebO,
50 ille meae domui protinus hospes erit.
ei mihi! lamne domus Scythico Nasonis m orbe est?
iamque suum mihi dat pro Lare terra locum?
di facite, ut Caesar non hic penetrale domumque,
hospitium poenae sed velit esse meae!

XIII.

Ecce supervacuus — quid enim fuit utile nasci? —
ad sua Natalis tempora noster adest.
ff dure, 'quid ad miseros veniebas exulis annos?
debueras illis 1mposuisse modum.
5 si tibi cura mei, vel si pudor ullus adesset,
non ultra patriam me sequerere meam:
quoque loco primum tibi sum male cognitus infans,
illo temptasses ultimus esse mihi:
iamque relinquenda, quod idem fecere sodaleS,
10 tu quoque dixisses tristis in urbe vale.
quid tibi cum Ponto? num te quoque Caesaris ira
extremam gelidi misit in orbis humum?
’ scilicet expectas soliti tibi moris honorem,
pendeat ex umeris vestis ut alba meis,
15 fumida cingatur florentibus ara coronis,
micaque a>sollemni turis in igne sonet,
libaque deproperemt³ genitale notantia tempus,
concipiamque bonas oie favente preces?
non ita sum positus, nec sunt ea tempora nobis,
20 adventu poss-im laetus ut esse tuo.
funeris ara mihi, ferali cincta cupressU,
convenit et structis flamma parata rogis.
nec dare tur-a libet nil exorantia divos,
in tantis subeunt nec bona verba malis.

 

