174 Ρ. OV1D11 NASONIS

65 [haec priUS, ut memorant, non invidiosa nefandis
nec cupienda bonis regna Thoantis erant.]
hic pro supposita virgo Pelope'ia cerva
sacra deae coluit qualiacumque suae. v
quo postquam, dubium pius an sceleratUS, Orestes
70 exactus furiis venerat ipse suis
et comes exemplum veri Phoceus amoriS,
qui duo corporibus, mentibus unus erant,
protinus evincti tristem ducuntur ad aram,
quae stabat geminas ante cruenta fores.
75 nec tamen hunc sua mors nec mors sua terruit illum:
alter ob alterius funera maestus erat.
et iam constiterat stricto mucrone sacerdos,
cinxerat et Graias barbara vitta comas,
cum vice sermonis fratrem cognovit et illi
80 pro nece complexus Iphigenia dedit.
laeta deae signum crudelia sacra perosae
transtulit ex illis in meliora locis.
haec igitur regiO, magni paene ultima mundi,
quam fugere homines dique, propinqua mihi est:
85 atque meam terram prope sunt funebria sacra,
si modo Nasoni barbara terra sua est.
o utinam venti, quibus est ablatus OresteS,
placato referant et mea vela deo!

V.

O mihi dilectos inter pars prima sodaleS,
unica fortunis ara reperta meis!
cuius ab adloquiis anima haec moribunda revixit,
ut vigil infusa Pallade flamma solet:
5 qui veritus non es portus aperire fideles
fulmine percussae confugiumque rati:
cuius eram censu non me sensurus egentem,
si Caesar patrias eripuisset opes.
temporis oblitum dum me rapit impetus huius,
10 excidit heu nomen quam mihi paene tuum!
tu tamen agnoscis: tactusque cupidine laudiS,
‘ille ego sum' cuperes dicere posse palam.
certe ege, si sinereS, tit-ulum tibi reddere vellem,
et raram famae conciliare fidem.
15 ne noceam grat0, vereor, tibi carmine, neve
intempestivus nominis obstet honor.
quod licet et tutum est, intra tua pectora gaude,
meque tui memorem teque fuisse pium.

. ῙζἹ-θ. —...

