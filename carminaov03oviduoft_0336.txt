298 P. OVIDII NASONIS OPERUM FRAGMENTA. ’

obtinebis, ut terminos quos approbaveris custodiant, ut
nihil faciant nisi considerate, nihil promittant nisi ut tu
vis facturi, omnia verba ratione et fide ponderent? senes
sic amant. pauca nosti, pater, crimina: et litigavimus
aliquando et cecidimus et, quod fortasse non putem, peie-
ravimus. quid ad patrem pertinet, quod amantes iurant
sibi, credere? nec ad deos pertinet. non est quod tibi
placeaS, uxor, tamquam prima peccaveris: periit aliqua
⁴cum viro, periit aliqua pro viro 3 illas tamen omnis aetas
honorabit, omne celebrabit ingenium. fer, socer, felici-
tatem tuam! magnum tibi quam parvo constat exemplum!
in reliquum, ut iubeS, diligentiores facti sumus3 errorem
nostrum confitemur3 exciderat iurantibus esse tertium,
qui magis amaret. sic, di, sit semper. persevera-5, socer?
recipe filiam· ego qui peccavi, poena dignus sum3 quare
uxori notae causa sim, socero orbitatis? discedam e civi-
tate, fugiam, exulab0‚ utcumque potero desiderium misera
et crudeli patientia perferam: morerer, si solus moriturus
essem.

