232 P. OV1D11 NASONIS

55 qui quoniam extinctis, quae debet, praestat amiciS,
et nos extinctis adnumerare potest.

X.

Naso suo profugus mittit tibi, F lacce, salutem: FLACCOÎ‡
mittere rem si quis, qua caret ipse, potest.
longus enim curis vitiatum corpus amaris
non patitur vires languor habere suas.
5 nec dolor ullus adest, nec febribus uror anhelis,
et peragit soliti vena tenoris iter:
os hebes est, positaeque movent fastidia mensae,
et queror, invisi cum venit hora cibi.
quod mare, quod tellu3, adpone, quod educat aer:
10 nil ibi, quod nobis esuriatur, erit,
nectar et ambrosiam, latices epulasque deorum,
det mihi formosa nava Iuventa manu:
non tamen exacuet torpens sapor ille palatum,
stabit et in stomacho pondus inerte diu.
15 haec ego non ausim, cum sint verissima, cuivis
scribere, delicias ne mala nostra vocet.
scilicet is status est, ea rerum forma mearum,
deliciis etiam possit ut esse locus!
delicias illi precor has contingere, si quiS,
20 ne mihi sit levior Caesaris ira, timet.
is quoque, qui gracili cibus est in corpore, somnus,
non alit officio corpus inane suo 3
sed vigilo, vigilantque mei sine fine doloreS,
quorum materiam dat locus ipse mihi.
25 vix igitur possis visos agnoscere vultus,
quoque ierit, quaeras, qui fuit ante, color.
parvus in exiles sucus mihi pervenit artUS,
membraque sunt cera pallidiora nova.
non haec inmodico contraxi damna Lyaeo:
30 scis, mihi quam solae paene bibantur aquae.
, non epulis oneror: quarum si tangar amore,
est tamen in Geticis copia nulla locis.
nec vires adimit Veneris damnosa voluptas:
non solet in maestos illa venire toros,
35 unda locusque nocent et, causa valentior istis,
anxietas animi, quae mihi semper adest.
hanc nisiv tu pariter simili cum fratre levareS,
vix mens tristitiae nostra tulisset onus,
vos est-is fracto tellus non dura phaselo 3
40 quamque negant multi, vos mihi fertis opem.

