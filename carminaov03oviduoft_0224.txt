186 Ρ. OVIDII NASONIS

ΙΙΙ.

Illa dies haec est, qua te celebrare poetae,—
si modo non fallunt tempora — Bacche, solent
festaque odoratis innectunt tempora sertis
et dicunt laudes ad tua vina tuas.
5 inter quos, memini, dum me mea fata sinebant,
non invisa tibi pars ego saepe fui,
quem nunc suppositum stellis Erymanthidos Ursae
iuncta tenet crudis Sarmatis ora Getis. ’
quique prius mollem vacuamque laboribus egi
10 in studio vitam Pieridumque chorO,
nunc procul a patria Geticis circumsonor armis,
multa prius pelago multaque· passus humo,
sive mihi casus sive hoc dedit ira deorum,
nubila nascenti seu mihi Parca fuit,
15 tu tamen e sacris vatem cultoribus unum
numine debueras sustinuisse tuo.
an dominae fati quicquid cecinere sororeS,
omne sub arbitrio desinit esse dei?
ipse quoque aetherias meritis invectus es arceS‚
20 quo non exiguo facta labore via est.
nec patria est habitata tibi, sed adusque nivosum
Strymona venisti Marticolamque Geten
Persidaque et lato spatiantem gurgite Gangen,
et quascumque bibit decolor Indus aquas.
25 scilicet hanc legem nentes fatalia Parcae
stamina bis genito bis cecinere tibi.
me quoque, si fas est exemplis 1re deorum,
ferrea sors vitae difficilisque premit.
illo nec levius cecidi, quem magna locutum
30 reppulit a Thebis Iuppiter igne suo.
ut tamen audisti percussum fulmine vatem,
admonitu matris condoluisse potes:
et potes aspiciens circum tua sacra poetas
‘nescio quis nostri' dicere ‘cultor abest.’
35 fer, bone Liber, opem. sic altera degravet ulmum
vitis et incluso plena sit uva mer0,
sic tibi cum Bacchis Satyrorum gnava iuventus
adsit, et attonito non taceare son0,
ossa bipenniferi sic sint male pressa Lycurgi,
40 impia nec poena Pentheos umbra vacet,
sic micet aeternum vicinaque sidera vincat
coniugis in caelo clara Corona tuae:

 

