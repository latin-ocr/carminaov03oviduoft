184 Ρ. OVIDII NASONIS

75 denique nulla mihi captatur gloria, quaeque
ingenio stimulos subdere fama solet.
nolumus assiduis animum tabescere curis:
quae tamen inrumpunt, quoque vetantur, eunt.
eur scribam, docui: cur mittam, quaeritis, istuc?
80 vobiscum cupio quolibet esse modo.

II.

Ecquid ubi e‚Ponto nova venit epistula, palleS,
et tibi sollicita solvitur illa manu?
pone metum: valeo 3 corpusque, quod ante laborum
impatiens nobis invalidumque fuit,
5 sufficit atque ipso vexatum induruit usu.
an magis infirmo non vacat esse mihi?
mens tamen aegra iacet nec tempore robora sumpsit,
affectusque animi, qui fuit ante, manet.
quaeque mora spatioque suo coitura putavi
10 vulnera, non aliter quam modo facta dolent.
scilicet exiguis prodest annosa vetustas:
grandibus accedunt tempore damna malis.
paene decem totis aluit Poeantius annis
pestiferum tumido vulnus ab angue datum.
15 Telephus aeterna consumptus tabe perisset,
si non, quae nocuit, dextra tulisset opem.
et mea, si facinus nullum commisimus, opt0,
vulnera, qui fecit, facta levare velit3
contentusque mei iam tandem parte doloris
20 exiguum pleno de mare demat aquae.
detrahat ut multum, multum restabit acerbi,
parsque meae poenae totius instar erit.
litora quot conchaS, quot amoena rosaria flores,
quotve soporiferum grana papaver habet,
25 silva feras quot alit, quot piscibus unda natatur,
quot tenerum pinnis ae’ra pulsat avis,
tot premor adversis. quae si componere coner,
Icariae numerum dicere coner aquae.
utque viae caSUS, ut amara pericula ponti,
30 ut taceam strictas in mea fata manus:
barbara me tellus orbisque novissima magni
sustinet, et saevo cinctus ab hoste locus.
hinc ego traicerer, —neque enim mea culpa cruenta est -ς
esset, quae debet, si tibi cura mei.
35 ille deus, bene quo Romana potentia nixa est,
saepe suo victor lenis in. hoste fuit.

