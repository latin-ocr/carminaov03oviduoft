178 P. OVIDII NASONIS ,

35 nee procul a metis, quas paene tenere videbar,
curriculo gravis est facta ruina mec.
ergo illum demens in me saevire coegi,
mitius inmensus quo nihil orbis habet?
ipsaque delictis victa est clementia nostriS,
40 nec tamen errori vita negata meo?
vita procul patria boreae peragenda sub axe,
qua maris Euxini terra sinistra iacet?
haec mihi si Delphi Dodonaque diceret ipsa,
esse videretur vanus uterque locus.
45 nil adeo validum est, adamas licet alliget illud,
ut maneat rapido firmius igne Iovis.
nil ita sublime est supraque pericula tendit,
non sit ut inferius suppositumque de0.
nam quamquam vitio pars est contracta malorum,
50 plus tamen exitii numinis ira dedit.
at vos admoniti nostris quoque casibus este,
aequantem superos emeruisse viruml

IX.

Si licet et pateriS, nomen facinusque taceb0‚
et tua Lethaeis acta dabuntur aquis,
nostraque vincetur lacrimis clementia seris:
fac modo, te pateat paenituisse tui.
5 fac mode, te damnes cupiasque eradere vitae
tempora, si possis, Tisiphoneatuae.
sin minus, et flagrant odio tua pectora nostr0,
induet infelix arma 'coacta dolor.
sim licet extremum, sicut sum, missus in orbem3
10 nostra suas istinc porriget ira manus.
omnia, si nesciS, Caesar mihi iura reliquit,
et sola est patria poena carere mea.
et patriam, modo sit sospes, speramus ab illo:
saepe Iovis telo quercus adusta viret.
15 denique vindictae si sit mihi nulla facultaS‚
Pierides vires et sua tela dabunt.
quod Scythicis habitem longe summotus in oris,
siccaque sint oculis proxima signa meis:
nostra per inmensas ibunt praeconia gentes,
20 quodque querar, notum, qua patet orbiS‚ erit.
ibit ad occasum, quicquid dicemus, ab ortu,
testis et Hesperiae vocis Eous erit.
trans ego tellurem, trans altas audiar undas,
et gemitus vox est magna futura mei.

 

