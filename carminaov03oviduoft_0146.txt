108 Ρ. OVIDII NASONIS

430 curaque ad heredem Laomedonta redit.
sub Priamo servata parum. sic ipsa volebat,
ex quo iudicio forma revicta sua est.
seu genus Adrasti seu furtis aptus Ulixes
seu pius Aeneas (eripuisse ferunt),
435 auctor in incerto: res est Romana. tuetur
Vesta, quod assiduo lumine cuncta videt.
heu quantum timuere patres, quo tempore Vesta
arsit, et est tectis obruta paene suis!
, flagrabant sancti sceleratis ignibus igneS,
440 mixtaque erat flammae flamma profana piae.
attonitae flebant demisso crine ministrae:
abstulerat vires corporis ipse timor.
provolat in medium et magna ‘succurritel' voce
‘non est auxilium flere’.Metellus ait.
445 ‘pignora virgineis fatalia tollite palmis!
non ea sunt voto, sed rapienda manu!
me miserum! dubitatis?’ ait. dubitare videbat
et pavidas posito procubuisse genu.
haurit aquaS, tollensque manus ‘ignoscite,' dixit
450 ‘sacral vir intrabo non adeunda viro.
si scelus est, in me commissi poena redundet:
sit capitis damno Roma soluta mei.’
dixit et irrupit. factum dea rapta probavit
pontificisque sui munere tuta fuit. -—
455 nunc bene lucetiS, sacrae, sub Caesare, flammae:
ignis in Iliacis nunc erit usque focis.
nullaque dicetur vittas temerasse sacerdos
hoc duce, nec viva defodietur hum0.
sic incesta perit. 3 quia quam violavit, in illam
460 conditur, et Tellus Vestaque numen idem est. —
tum sibi Callaico Brutus cognomen ab hoste
fecit et Hispanam sanguine tinxit humum.
scilicet interdum miscentur tristia laetis,
nec populum toto pectore festa iuvant.
465 Crassus ad Euphraten aquilas natumque suosque
perdidit, et leto est ultimus ipse datus,
‘Parthe, quid exultas?’ dixit dea ‘signa remittes:
quique necem Crassi vindicet, ultor erit-⁹

At simul auritis violae demuntur asellis IO- AN ψ

470 et Cereris fruges aspera saxa terunt, ’

navita puppe sedens ‘Delphina videbimus,’ inquit
‘umida cum pulso nox erit orta die?

 

