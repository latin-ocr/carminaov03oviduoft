160 Ρ. OVIDII NASONIS

tantaque commoti vis est aquiloniS, ut altas
aequet humo turres tectaque rapta ferat.
pellibus et sutis arcent mala frigora bracis,
20 oraque de toto corpore sola patent.
saepe sonant moti glacie pendente capilli,
et nitet inducto candida barba gelu.
nudaque consistunt, formam servantia testae,
vina, nec hausta meri, sed data frusta bibunt.
25 quid loquar, ut vincti concrescant frigore rivi,
deque lacu fragiles effodiantur aquae:
ipse, papyrifero qui non angustior amne
miscetur vasto multa per ora fret0‚
caeruleos ventis latices durantibus, Hister
30 congelat et tectis in mare serpit aquis.
quaque rates ierant, pedibus nunc itur, et undas
frigore concretas ungula pulsat equi:
perque novos ponteS‚ subter labentibus undis,
ducunt Sarmatici barbara plaustra boves.
35 vix equidem credar — sed cum sint praemia falsi
nulla, ratam debet testis habere fidem —:
vidimus ingentem glacie consistere pontum,
lubricaque inmotas testa premebat aquas.
nec vidisse sat est: durum calcavimus aequor,
40 undaque non udo sub pede summa fuit.
si tibi tale 'fretum quondam, Leandre, fuisset,
non foret angustae mors tua crimen aquae.
tum neque se pandi possunt delphines in auras
tollere: conantes dura coe‘rcet hiems,
45 et quamvis boreas iactatis insonet alis,
fluctus in obsesso gurgite nuHus erit,
inclusaeque gelu stabunt ut marmora puppeS,
nec poterit rigidas findere remus aquas.
vidimus in glacie pisces haerere ligatos,
50 sed pars ex illis tunc quoque viva fuit.
sive igitur boreae nimii vis saeva marinas
sive redundatas flumine cogit aquas:
protinus , aequato siccis aquilonibus HistrO,
invehitur celeri barbarus hostis equo.
55 hostis equo pollens longeque volante sagitta
vicinam late depopulatur humum.
diffugiunt alii, nullisque tuentibus agros
incustoditae diripiuntur opes3
ruris opes parvae, pecus et stridentia plaustra,
60 et quas divitias incola pauper habet:

