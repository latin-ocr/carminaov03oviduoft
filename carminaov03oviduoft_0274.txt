236 P. OV1D11 NASONIS

55 num tamen excuses erroris origine factum,
an nihil expediat tale movere, vide.
vulneris id genus est, quod cum sanabile non sit,
non contrectari tutius esse puto·
lingua, sile. 11011 est ultra narrabile quicquam:
60 posse velim cineres obruere ipse meos·
sic igitur, quasi me nullus deceperit error,
verba fac, ut vita, quam dedit ipse, fruar.
cumque serenus erit vultusque remiserit illos,
qui secum terras imperiumque movent:
65 exiguam ne me praedam sinat esse Getarum,
detque solum miserae mite, precare, fugae.
tempus adest aptum precibus. valet ipse videtque,
quas fecit vires, Roma, valere tuas3
incolumis coniunx sua pulvinaria servat,
70 promovet Ausonium filius imperium,
praeterit ipse suos animo Germanicus annOS,
nec vigor est Drusi nobilitate minor.
adde nurus neptesque pias natosque nepotum
ceteraque Augustae membra valere domusz
75 adde triumphatos modo Paeonas, adde quieti
subdita montanae bracchia Dalmatiae.
nec dedignata est abiectis Illyris armis
Caesareum famulo vertice ferre pedem.
Ι ipse super currum placido spectabilis ore
80 tempora Phoebea virgine nexa tulit.
quem pia vobiscum proles comitavit euntem,
digna parente suo nominibusque datis,
fratribus adsimileS, quos proxima templa tenentis
divus ab excelsa Iulius aede videt.
85 his MessallinUS‚ quibus omnia cedere debent,
primum laetitiae non negat esse locum.
’ quicquid ab his superest, venit in certamen amorisz
hac hominum nulli parte secundus erit.
nec colet ante diem, quam qua decreta merent-i
90 ’ venit honoratis laurea digna comis.
felices, quibus o! licuit spectare triumphos
et ducis ore deos aequiperante frui.
at mihi Sauromatae pro (Jaesaris ore videndi,
terraque pacis inops undaque iuncta gelu.
95 si tamen haec audis et vox mea pervenit istuc,
sit tua mutando gratia blanda loco.
hoc pater ille tuus primo mihi cultus ab aem,
si quid habet sensus umbra diserta, petit.

