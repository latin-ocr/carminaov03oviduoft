228 P. OVIDII NASONIS

nec tuus est genitor nos infitiatus amicos,
, hortator studii causaque faxque mei:
cui nos et lacrimas, supremum in funere munUS,
30 et dedimus medio scripta canenda foro,
adde quod est frater, tanto tibi iunctus amore,
quantus in Atridis Tyndaridisque fuit:
is me nec comitem nec dedignatus amicum estt
si tamen haec illi non nocitura putas.
35 si minus, hac quoque me mendacem parte fatebor:
clausa mihi potius tota sit ista domus.
sed neque claudenda est, et nulla potentia vires
praestandi, ne quid peccet amicuS, habet.
et tamen ut cuperem culpam quoque posse negari,
40 sic facinus nemo nescit abesse mihi.
quod nisi delicti pars excusabilis esset,
parva relegari poena-futura fuit.
ipse sed hoc vidit, qui pervidet omnia, Caesar,
stultitiam dici crimina posse mea:
· 45 quaque ego permisi, quaque est res passa, pepercit,
usus et est modice fulminis igne sui.
nec vitam nec opes nec ademit posse reverti, .
si sua per vestras victa sit ira preces, —
at graviter cecidi. quid enim mirabile, si quis
50 a Iove percussus non leve vulnus habet?
ipse suas etiam vires inhiberet Achilles:
missa gravis ictus Pelias hasta dabat.
iudicium nobis igitur cum vindicis adsit,
non est cur tua me ianua nosse neget.
55 culta quidem (fateor) citra, quam debuit, illa est:
et fuit in fatis hoc quoque, credO, meis.
sed tamen officium sensit domus altera nostrum:
hic, illic, vestro sub Lare semper eram.
, quaeque tua est pietaS, ut te non excolat ipsum,
60 ius aliquod tecum fratris amicus hab'et.
quid quod, ut emeritis referenda est gratia semper,
sic est fortunae promeruisse tuae?
quod si permittis nobis suadere, quid optes,
ut deS, quam reddaS, plura, precare deos!
65 idque faciS, quantumque licet meminisse, solebas
*officii causa pluribus esse dari. .
quolibet in numero me, Messalline, repone,
sim modo pars vestrae non aliena domus:
et mala Nasonem, quoniam meruisse videtur,
70 si non ferre doles, at meruisse dole.

