, 124 P: OVIDII NASONIS

55 ter limen tetigi, ter sum revocatUS, et ipse
indulgens animo pes mihi tardus erat.
saepe ‘vale’ dicto rursus 'sum plura locutus,
et quasi discedens oscula multa dedi.
saepe eadem mandata dedi meque ipse fefelli,
60 respiciens oculis pignora cara meis.
denique ‘quid propero? Scythia est, quo mittimur ⁹, inquam}
‘Roma relinquenda est. utraque iusta mora est.
uxor in extremum vivo mihi viva negatur,
et domus et¹ fidae dulcia membra domus,
65 quosque ego dilexi fraterno more sodaleS,
o mihi Thesea pectora iuncta fide!
dum licet, amplectar — numquam fortasse licebit
amplius: in lucro est, quae datur hora mihi?
nec mora, sermonis verba imperfecta relianO,
70 complectens animo proxima quaeque meo,
dum loquor et flemus, caelo nitidissimus alto,
stella gravis nobis, Lucifer ortus erat.
dividor haud aliter, quam si mea membra relinquam,
, et pars abrumpi corpore visa suo est.
75 sic doluit Mettus tunc, cum in contraria versos
ultores habuit proditionis equos.
tunc vero exoritur clamor gemitusque meorum,
et feriunt maestae pectora nuda manus.
tunc vero coniunx, umeris abeuntis inhaerens,
80 miscuit haec lacrimis tristia verba suis:
‘non potes avelli: simul hinc, simul ibimus' inquitt
‘te sequar et coniunx exulis exul ero·
et mihi facta via est: et me capit ultima terra:
accedam profugae sarcina parva rati.
85 te iubet a patria discedere Caesaris ira,
me pietas: pietas haec mihi Caesar eritf
talia temptabat, sicut temptaverat ante,
vixque dedit victas utilitate manus. ,
egredior — sive illud erat sine funere ferri —
90 squalidus, immissis hirta per ora comis.
illa dolore amens tenebris narratur obortis
semianimis media procubuisse domo:
utque resurrexit foedatis pulvere turpi
’ crinibus et gelida membra levavit humo,
95 se mod0‚ desertos modo complorasse Penates,
nomen et erepti saepe vocasse viri,
nec gemuisse minUS, quam si nataeque meumque
vidisset structos corpus habere rogOS,

