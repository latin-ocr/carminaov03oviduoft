238 Ρ. OVIDII NASONIS

15 nec nisi quod prodest, carum est, et, detrahe menti
spem fructus avidae, nemo petendus erit.
at reditus iam quisque suos amat, et sibi quid sit
utile, sollicitis supputat articulis.
illud amicitiae quondam venerabile numen
20 prostat et in quaestu pro meretrice sedet.
quo magis admiror, non, ut torrentibus undiS,
communis vitii te quoque labe trahi.
diligitur nemo, nisi cui fortuna secunda est:
quae simul intonuit, proxima quaeque fugat.
25 en eg0‚ non paucis quondam munitus amiciS‚
dum flavit velis aura secunda meis,
ut fera nimboso tumuerunt aequora vent0,
in mediis lacera nave relinquor aquis.
cumque alii nolint etiam me nosse videri,
30 vix duo proiecto tresve tulistis opem.
quorum tu princeps, neque enim comes esse, sed auctor,
nec petere exemplum, sed dare dignus eras.
te, nihil ex act0, nisi non peccasse, petentem,
sponte sua probitas officiumque iuvat.
35 iudice te mercede caret per seque petenda est
externis virtus incomitata boniS.
turpe putas abigi, quia sit miserandus, amicum,
quodque sit infelix, desinere esse tuum.
mitius est lasso digitum supponere mentO,
40 mergere quam liquidis ora natantis aquis.
“ cerne, quid Aeacides post mortem praestet amico:
instar et hanc vitam mortis habere puta.
Pirithoum Theseus Stygias comitavit ad undas:
a Stygia quantum sors mea distat aqua?
45 adfuit insano iuvenis Phoceus Orestae:
et mea non minimum culpa furoris habet..
tu quoque magnorum laudes admitte virorum,
ut faciS, et laps0, quam potes, adfer opem.
si bene te novi, si, qui prius esse solebaS,
50 nunc quoque eS, atque animi non cecidere tui:
quo fortuna magis saevit, magis ipse resistis,
utque decet, ne te vicerit illa, caves,
et bene uti pugneS, bene pugnans efficit hostiS.
sic eadem prodest causa nocetque mihi.
55 scilicet indignum, iuvenis carissime, ducis,
te fieri comitem stantis in orbe (leae.
firmus eS, et quoniam non sunt ea, qualia velleS,
vela regis quassae qualiacumque ratis.

 

