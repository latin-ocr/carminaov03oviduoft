202 P. ov1D11 NASONIS

80 carceris obscuras ante sedere foreS,
vos quoque, plebs superum, Fauni Satyrique Laresquc
Fluminaque et Nymphae semideumque genUS,
denique ab antiquo divi veteresque novique
in nostrum cuncti tempus, adeste, Chao!
85 carmina dum capiti male fido dira canuntur,
et peragunt partes ira dolorque suas:
adnuite optatis omnes ex ordine nostris,
et sit pars voti nulla caduca mei.
quaeque precor, fiant. ut non mea dicta, sed illa
90 Pasiphaes generi verba fuisse putet.
quasque ego transiero poenas, patiatur et illas·
plenius mgenio sit miser ille meo·
neve minus noceant fictum execrantia nomen
vota, minus magnos commoveantve deos:
95 illum ego devoveO, quem mens intelligit, Ibin,
qui se scit factis has meruisse preces. “
nulla mora est in me: peragam rata vota sacerdos-
quisquis ades sacris, ore favete, meis.
quisquis ades sacris, lugubria dicite verba
100 et fletu madidis Ibin adite genis
nominibusque malis pedibusque occurrite laeviS,
et nigrae vestes corpora vestra tegant.
tu quoque, quid dubitas ferales sumere vittas?
iam stat, ut ipse videS, funeris ara tui:
105 pompa parata tibi est: votis mora tristibus absit:
da iugulum cultriS, hostia dira, meis.
terra tibi fruges, amnis tibi deneget undas,
deneget adflatus ventus et aura SUOS.
Ἴ 1166 tibi sol clarUS, nec sit tibi lucida Phoebe,
110 destituant oculos sidera clara tuos·
nec se Volcanus nec se tibi praebeat ae‘r,
nec tibi det tellus nec tibi pontus iter.
exul inops erres alienaque limina lustres,
exiguumque petas ore tremente cibum.
115 nec corpus querulo nec mens vacet aegia dolore,
noxque die gravior sit tibi, nocte dies.
sisque miser semper, nec sis miserabilis ulli.
gaudeat adversis femina virque tuis.
accedat lacrimis odium, dignusque puteris,
120 qui mala cum tuleris plurima, plura feras.
sitque (quod est rarum) solito deserta favore
fortunae facies invidiosa tuae..
causaque non desit, desit tibi copia mortis:

 

