206 P. OVIDII NASONIS

exitio facies cui sua paene fuit.
id, quod Amyntorides, videas, trepidumque ministro
praetemptes baculo luminis orbus iter.
nec plus aspicias, quam quem sua filia rexit,
260 expertus scelus est cuius uterque parens.
qualis erat, postquam est iudex de lite locosa
sumptus, Apollinea clarus 1n arte senex·
qualis et ipse fuit, quo praecipiente columba
est data Palladiae praevia duxque rati:
265 quique oculis caruit, per quos male viderat aurum,
inferias nato quos dedit orba parens·
pastor ut AetnanS‚ cui casus ante futuros
Telemus Eurymides vaticinatus erat:
ut. duo Phinidae, quibus idem lumen ademit,
270 qui dedit: ut Thamyrae Demodocique caput.
sic aliquis tua membra secet, Saturnus ut illas
subsecuit partes, unde creatus erat.
nec tibi sit melior tumidis Neptunus 1n undiS,
quam cui sunt subitae frater et uxor aves,
275 sollertique viro, lacerae quem fracta tenentem
membra ratis Semeles est miserata soror.
vel tua, ne poenae genus hoc cognoverit unus,
viscera diversis scissa ferantur equis:
vel quae, qui redimi Romano turpe putavit,
280 a duce Puniceo pertulit,' Jpse feras.
nec tibi subsidio praesens sit numen, ut illi,
cui nil Rhoetei profuit ara Iovis.
utque dedit saltus de summa Thessalus Ossa,
tu quoque saxoso praecipitere iugo,
285 aut velut Eurylochi, qui sceptrum cepit ab illo,
sint artus avidis anguibus esca tui.
vel tua maturet sicut Mino’l'a fata
per caput infusae fervidus umor aquae.
utque· procul Scythiae pendens m rupe Prometheus
290 aerias volucres corpore vivus alas.
aut velut Eurycrates, magno ter ab Hercule quintUS,
caesus in inmensum proiciare fretum.
aut ut Amyntiaden turpi dilectus amore
oderit et saevo vulneret ense puer.
295 nec tibi fida magis misceri pocula possint,
quam qui cornigero de Iove natus erat.
more vel intereas capti suspensus Achaei,
qui miser aurifera teste pependit aqua.
aut ut Achilliden, cognato nomine clarum,

