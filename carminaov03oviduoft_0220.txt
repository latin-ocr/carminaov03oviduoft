182 P. OVIDII NASONIS

· nec qui detrectat praesentia, livor, miquo
ullum de nostris dente momordit opus·
125 nam tulerint magnos cum saecula nostra poetas,
non fuit mgenio fama maligna me0.
cumque ego praeponam mihi multOS, non minor illis
dicor et in toto plurimus orbe legor.
si quid habent igitur vatum praesagia veri,
130 protinus ut moriar, non er0, terra, tuus.
sive favore tuli sive hanc ego carmine famam:
iure tibi grates, candide lector, ag0.

, LIBER Qum'rus,

Ι.

Hunc quoque de Getice, nostri studiose, libellum
litore praemissis quattuor adde meis.
hic quoque talis erit, qualis fortuna poetae est:
invenies toto carmine dulce nihil.
5 flebilis ut noster status est, ita flebile carmen,
materiae scripto conveniente suae.
integer et laetus laeta et iuvenalia scripsi:
illa tamen nunc me composuisse piget.
ut cecidi, perago subiti praeconia casus,
10 sumque argumenti conditor ipse mei.
utque iacens ripa deflere Caystrius ales
dicitur ore suam deficiente necem,
sic eg0‚ Sarmaticas longe proiectus in oraS,
efficiO, tacitum ne mihi funus eat.
15 delicias si quis lascivaque carmina quaerit,
praemoneO, numquam tristia scripta legat.
aptior huic Gallus blandique Propertius oris
et plureS, quorum nomina· magna vigent.
atque utinam numero non nos essemus in isto!
20 ei mihi, cur umquaml Musa iocata mea est?
sed dedimus poenas, Scythicique' 1n finibus Histri
ille pharetrati lusor Amoris abest.
quod superest, socios ad publica carmina flexi
et memores iussi nominis esse mei. .

25 si tamen ex vobis aliquis, tam multa, requiret,
unde dolenda canam? multa dolenda tuli.
non haec mgenio, non haec componimus artez

materia est propriis ingeniosa malis.
et quota fortunae pars est in carmine nostrae?
30 felix, qui patitur, quae numerare potest!

