194 P. OVIDII NASONIS

15 cumque perhorruerit casus pars maxima nostros,
pars etiam credi pertimuisse velit
naufragiumque meum tumulo spectarit ab alto
nec dederit nanti per freta saeva manum,
seminecem Stygia revocasti solus ab unda.
20 hoc quoque, quod memores possumus esse, tuum est.
di tibi se tribuant cum Caesare semper amicos:
non potuit votum plenius esse meum.
haec meus argutis, si tu paterere, libellis
poneret in multa luce videnda labor.
25 nunc quoque se, quamvis est iussa quiescere, quin te
nominet invitum, vix mea Musa tenet.
utque canem pavidae nactum vestigia cervae
luctantem frustra copula dura tenet,
utque fores nondum reserati carceris acer
30 nunc pede, nunc ipsa fronte lacessit equus:
sic mea lege data vincta atque inclusa Thalia
per titulum vetiti nominis ire cupit.
ne tamen officio memoris laedaris amici,
parebo iussiS, — parce timere —— tuis.
35 at non parerem, nisi me meminisse putares.
hoc quod non prohibet vox tua, gratus ero.
dumque — quod o breve sitl — lumen vitale videbO,
serviet officio spiritus iste tuo·

X.

Ut sumus in Ponto, ter frigore constitit Hister,
facta est Euxini dura ter unda maris.
at mihi iam videor patria procul esse tot annis,
Dardana quot Graio Troia sub hoste fuit.
5 stare puteS, adeo procedunt tempora tarde,
et peragit lentis passibus annus iter. l
nec mihi solstitium quicquam de noctibus aufert,
efficit angustos nec mihi bruma dies.
scilicet hic omnis rerum natura novata est
10 cumque meis curis omnia longa facit?
an peragunt solitos communia tempora motuS,
suntque magis vitae tempora dura meae?
quem tenet Euxini mendax cognomine litus,
et Scythici vere terra sinistra freti.
15 innumerae circa gentes‘fera bella minantur,
quae non de rapto vivere turpe putant.
nil extra tutum est3 tumulus defenditur aegre
moenibus exiguis ingenioque loci.

