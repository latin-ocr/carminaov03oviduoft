 

TRISTIUM LIB. 11. 415—502. 145

scit, cui latretur, cum solus obambulet ipse:
cur totiens clausas exscreet ante fores. 460
multaque dat furti talis praecepta docetque,
qua nuptae possint fallere ab arte viros.
non fuit hoc illi fraudi, legiturque Tibullus
et placet, et iam te principe notus erat.
invemes eadem blandi praecepta Properti: 465
destrictus minima nec tamen ille nota est.
his ego successi (quoniam praestantia candor
nomina vivorum dissimulare iubet):
non timui, fateor, ne, qua tot iere carinae,
naufraga servatis omnibus una foret. — 470
sunt aliis scriptae, quibus alea luditur, Artes -—
hoc est ad nostros non leve crimen avos -ε
quid valeant tali, quo ossis plurima iactu
fingere, damnosos e ugiasque canes:
tessera quos habeat numeros, distante vocato 475
mittere quo deceat, quo dare missa modo:
discolor ut recto grassetur limite miles,
cum medius gemino calculus hoste perit,
ut mage velle sequens sciat et revocare priorem,
nec tuto fugiens incomitatus eat. 480
parva sedet ternis instructa tabella lapillis,
in qua vicisse est continuasse suos:
quique alii lusus — neque enim nunc persequar omnes —
perdere, rem caram, tempora nostra solent.
ecce canit formas alius iactusque pilarum: 485
hic artem nandi praecipit, ille trochi:
composita est aliis fucandi cura coloris:
hic epulis leges hospitioque dedit:
alter humum, de qua fingantur pocula, monstrat,
quaeque, docet, liquido testa sit apta mero. 490
’ talia luduntur fumoso mense Decembri,
quae damno nulli composuisse fuit.
his e o deceptus non tristia carmina feci:
se tristis nostros‘poena secuta iocos,
denique nec video tot de scribentibus unum, 495
quem sua perdiderit Musa: repertus ego.
quid si scripsissem mimos obscena iocanteS,
qui semper vetiti crimen amoris habent?
in quibus assidue cultus procedit adulter,
verbaque dat stulto callida nupta viro. 500
nubilis hos virgo matronaque virque puerque

spectat, et ex magna parte senatus adest.
onata· φοι. 111. 10

