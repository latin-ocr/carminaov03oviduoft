166 Ρ. OVIDII NASONIS

nullus in hac terra, recitem si carmina, cuius
40 intellecturis auribus utar, adest.
nec quo secedam, locus est. custodia muri
summovet infestos clausaque porta Getas.
saepe aliquod quaero verbum nomenque locumque,
nec quisquam est, a quo certior esse queam.
45 dicere saepe aliquid conanti -— turpe fateri! —-
verba mihi desunt, dedidicique loqui.
Threicio Scythicoque fere circumsonor ore,
et videor Geticis scribere posse modis·
crede mihi, timeO, ne sint inmixta Latinis
50 inque meis scriptis Pontica verba legas.
qualemcumque legas, venia dignare libellum,
sortis et excusa condicione meae.

LIBER QUARTUS.
Ι.

Si qua meis fuerint, ut erunt, vitiosa libellis,
excusata suo tempore, lector, habe.
exul eram, requiesque mihi, non fama, petita est,
mens intenta suis ne foret usque maliS.
5 hoc est, cur cantet vinctus quoque compede fossor
indocili numerO, cum grave mollit opus.
cantat et innitens limosae pronus harenae, ’
adverso tardam qui trahit amne ratem.
quique refert pariter lentos ad pectora remOS,
10 in numerum pulsa bracchia iactat aqua.
fessus ut incubuit baculo saxove resedit
pastor, harundineo carmine mulcet oves.
cantantis pariter, pariter data pensa trahentis
fallitur ancillae decipiturque labor.
15 fertur et abducta Lyrneside tristis Achilles
Haemonia curas attenuasse lyra.
cum traheret silvas Orpheus et dura canendo
saxa, bis amissa coniuge maestus erat.
me quoque Musa levat Ponti loca mssa tenentem:
20 sola comes nostrae perstitit illa fugae,
sola nec insidias nec iter nec Thracia tela
nec mare nec ventos barbariamque timet.
- scit quoque, cum perii, quis me deceperit error,
et culpam in fact-0¹, non scelus, esse meo·
25 scilicet hoc ipso nunc aequa, quod offuit ante,
cum mecum iuncti criminis acta rea est.

