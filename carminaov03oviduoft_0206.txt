168 Ρ. OVIDII NASONIS

aspera militiae luvenis certamina fugi,
nec nisi lusura movimus arma manu:
nunc senior gladioque latus scutoque sinist-ram,
canitiem galeae subicioque meam. ‚
75 nam dedit e specula custos ubi signa tumultus,
induimus trepida protinus arma manu,
hostis, habens arcus imbutaque tela veneniS,
saevus anhelanti moenia lustrat equo,
utque rapax pecudem, quae non se texit ovili,
80 per sata, per silvas fertque trahitque lupus:
sic, si quem nondum portarum saepe receptum
barbarus' 1n campis repperit hostiS, agit.
aut sequitur captus coniectaque vincula collo
accipit, aut telo virus habente pelit.
85 hic ego sollicitae 1aceo novus incola sedis.
heu nimium fati tempora lenta mei!
et tamen ad numeros antiquaque sacra reverti
sustinet in tantis hospita Musa malis!
-sed neque cui recitem, quisquam est, mea carmina, nec qui
90 auribus accipiat verba Latina suis.
ipse mihi —- quid enim faciam? —— scriboque legoque,
tutaque iudicio littela nostra suo est.
saepe tamen dixi‘ cui nunc haec cura laborat?
an mea Sauromatae scripta Getaeque legent?'
95 saepe etiam lacrimae me sunt scribente profusae,
umidaque est fletu littera facta meo·
corque vetusta meum, tamquam nova, vulnera novit,
inque sinum maestae labitur imber aquae.
cum vice mutata qui sim fuerimque, recordor
100 et, tulerit quo me casus et unde, subit.
saepe manus demens, studiis irata sibique,
misit in arsuros carmina nostra focos.
atque ea de multis quoniam non multa supersunt,
cum venia facito, quisquis es, ista legas!
105 tu quoque non melius, quam sunt mea tempora, carmen,
interdicta mihi, consule, Roma, boni! Ι

ΙΙ.

Iam seia Caesaribus Germania, totus ut orbiS,
' victa potes flexo succubuisse genu,
altaque velentur fortasse Palatia scitis,
turaque in igne sonent inficiantque diem, .
5 candidaque adducta collum percussa securi ᾖ
victima purpureo sanguine tinguat humum: ² ⁴

