FASTORUM LIB. V. 571—656.

saepe deus prudens tergum demisit in undae,
haereat ut collo fortius illa suo·

litoribus tactis stabat sine cornibus ullis
Iuppiter, inque deum de bove versus erat.

taurus init caelum 3 te, Sidoni, Iuppiter implet,
parsque tuum terrae tertia nomen habet.

hoc alii signum Phariam dixere iuvencam,
quae bos ex homine est, ex bove facta dea. -

tum quoque priscorum virgo simulacra virorum
mittere roboreo scirpea ponte solet.

corpora post decies senos qui credidit annos
missa neci, sceleris crimine damnat avos.

fama vetus, tunc cum Saturnia terra vocata est,

talia fatidici dicta fuisse senis:
‘falcifero libata seni duo corpora gentis
mittite, quae Tuscis excip1antur aquis’:
donec in haec venit Tirynthius arva, quotannis
tristia Leucadio sacra peracta modo:

, illum stramineos in aquam misisse Quirites:

Herculis exemplo corpora falsa iaci.

pars putat, 'ut ferrent iuvenes suffragia soli,
pontibus infirmos praecipitasse senes.

Thybri, doce verum. tua ripa vetustior urbe est:
principium ritus tu bene nosse potes.

Thybris harundiferum medio caput extulit alveo
raucaque dimovit talibus ora sonis:

‘haec loca desertas vidi sine moenibus herbas3
pascebat sparsas utraque ripa boves.

et quem nunc gentes Tiberim noruntque timentque,
tunc etiam pecori despiciendus eram.

Arcadis Euandri nomen tibi saepe refertur:
ille meas remis advena torsit aquas.

venit et Alcides, turba comitatus Achiva.
Albula, si memini, tunc mihi nomen erat.

excipit hospitio iuvenem Pallantius heros,
et tandem Caco debita poena fuit.

victor abit secumque boveS, Erytheida praedam,
abstrahit. at comites longius ire negant.

⁴. magnaque pars horum desertis venerat Argis:

montibus his ponunt spemque Laremque suum.
saepe tamen patriae dulci tanguntur amore,

atque aliquis moriens hoc breve mandat opus:
“mittite me in Tiberim, Tiberinis vectus ut undis

litus ad Inachium pulvis inanis eam.’'

95

615

620

625

630

635

640

645

650

655

