218 Ρ, OVIDII NASONIS

sic inconsumptum Tityi semperque renascens
40 non perit, ut possit saepe perire, iecur.
at, put0, cum requies medicinaque publica curae
somnus adest, solitis nox venit orba malis?
somnia me terrent veros imitantia casus,
et vigilant sensus in mea damna mei.
45 aut ego Sarmaticas videor vitare sagittas,
aut dare captivas ad fera vincla manus3
aut ubi decipior melioris 1magine somni,
aspicio patriae tecta relicta meae.
et modo vobiscum, quos sum veneratus, amici,
50 et modo cum cara coniuge multa loquor.
sic ubi percepta est brevise et non vera voluptaS‚
peior ab admonitu fit status iste boni.
sive dies igitur caput hoc miserabile cernit,
sive pruinosi Noctis aguntur equi,
55 sic mea perpetuis liquefiunt pectora curiS,
ignibus admotis ut nova cera solet.
saepe precor mortem, mortem quoque deprecor idem,
ne mea Sarmaticum contegat ossa solum.
cum subit, Augusti quae sit clementia, credo
60 mollia naufragiis litora posse dar13
cum videO, quam sint mea fata tenacia, frangor,
spesque levis magno victa timore cadit.
nec tamen ulterius quicquam sperove precorve‚
quam male mutato posse carere loco,
65 aut hoc, aut nihil est, pro me temptare modeste
gratia quod salvo vestra pudore queat.
suscipe, Romanae facundia, Maxime, linguae,
difficilis causae mite patrocinium!
est mala, confiteor3 sed te bona fiet agente.
70 lenia pro misera fac modo verba fuga.
nescit enim Caesar, quamvis deus omnia norit,
ultimus hic qua sit condicione locus.
magna tenent illud numen molimina rerum:
haec est caelesti pectore cura minor.
75 nec vacat, in qua sint positi regione Tomitae,
quaerere, finitimo vix loca nota Getae.
aut quid Sauromatae faciant, quid Iazyges acres,
cultaque Oresteae Taurica terra deae,
quaeque aliae genteS, ubi frigore constitit Hister,
80 dura meant celeri terga per amnis eqUO.
maxima pars hominum nec te, pulcherrima, curat,
Roma, nec Ausonii militis arma timet.

 

