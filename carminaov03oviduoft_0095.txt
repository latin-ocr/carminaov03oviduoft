 

PASTORUM Lm. 111. 775—860. 57

discant et plenas exonerare colos.
illa etiam stantis radio percurrere telas
erudit et rarum pectine denset opus. 820
‘hanc cole, qui maculas laesis de vestibus aufers:
hancpcole, velleribus quisquis ae‘na paras.
nec quisquam invita faciet bene vincula plantae
Pallade, sit Tychio doctior ille licet.
et licet antiquo manibus conlatus Epeo 825
sit prior, irata Pallade mancus erit.
vos quoque, Phoebea morbos qui pellitis arte,
munera de vestris pauca referte deae.
nec vos, turba fere censu fraudata, magistri,
spernite: discipulos attrahit illa novos. 830
quique moves caelum, tabulamque coloribus uris,
quique facis docta mollia saxa manu:
mille dea est operum. certe dea carminis illa est.
si mereor, studiis adsit amica meisi -—
‘Caelius ex alto qua mons descendit in aequum, 835
hic ubi non plana est, sed prope lana via,
parva licet videas Captae delubra Nl'inervae,
quae dea natali coepit habere suc.
nominis in dubio causa est. capitale vocamus
ingenium sollers3 ingeniosa dea est. 840
an quia de capitis fertur sine matre paterni
vertice cum,clipeo prosiluisse suo?
an quia perdomitis ad nos captiva Faliscis
venit? et hoc ipsum littera prisca docet.
an quod habet legem, capitis quae pendere poenas 845
ex illo iubeat furta reperta loco?
a quacumque trahis ratione vocabula, Pallas,
pro ducibus nostris aegida semper habel

Summa dies e quinque tubas lustrare canoras 23· Β T VBM-N)
admonet, et forti sacrificare deae. 850
nunc potes ad solem sublato dicere voltu:
‘hic here Phrixeae vellera pressit ovis.’
seminibus tostis sceleratae fraude novercae
sustulerat nullaS, ut solet, herba comas.
mittitur ad tripodaS, certa qui sorte reportet, 855
quam sterili terrae Delphicus edat opem.
hic quoque corruptus cum semine nuntiat Helles
et iuvenis Phrixi funera sorte peti.
· utque recusantem cives et tempus et Ino
compulerunt regem iussa nefanda pati, 860

