146 ⁴ P. OVIDII NASONIS

nec satis, incestis temerari vocibus aures:
adsuescunt oculi multa pudenda pati ;
505 cumque fefellit amans aliqua novitate maritum,
plauditur, et magno palma favore datur.
quoque minus prodest, scaena est lucrosa poetae,
tantaque non parvo crimina praetor emit.
inspice ludorum sumptus, Auguste, tuorum·
510 empta tibi magno talia multa leges.
haec tu spectasti spectandaque saepe dedisti —
maiestas adeo comis ubique tua est —-
luminibusque tuis, totus quibus utitur orbiS,
scaenica vidisti lentus adulteria.
515 scribere si sas est 'imitantes turpia mimos,
materiae minor est debita poena meae.
an genus hoc scripti faciunt sua pulpita tutum,
quodque licet, mimis scaena licere dedit?
et mea sunt populo saltata poemata saepe,
520 saepe oculos etiam detinuere tuos·
scilicet in domibus vestris ut prisca virorum
artifici fulgent corpora picta manu,
sic quae concubitus varios Venerisque figuras
exprimat, est aliquo parva tabella loco.
525 utque sedet vultu fassus Telamonius 1ram‚
inque oculis facinus barbara mater habet,
sic madidos siccat digitis Venus uda capillos,
et modo maternis tecta videtur aquis,
bella sonant alii telis instructa cruentis,
530 parsque tui generis, pars tua facta canunt.
invida me spatio natura coercuit arto,
ingenio vires exiguasque dedit..
et tamen ille tuae felix Aeneidos auctor
contulit in Tyrios ‘arma virumque' toros,
535 nec legitur pars ulla magis de corpore tot0,
quam non legitimo foedere iunctus amor.
Phyllidis hic idem teneraeque Amaryllidis ignes
bucolicis iuvenis luserat ante modis.
nos quoque iam pridem scripto peccavimus isto:
540 supplicium patitur non nova culpa novum:
carminaque edideram, cum te delicta notantem
praeterii totiens iure quietus eques.
ergo quae iuveni mihi non nocitura putavi
scripta parum prudenS‚ nunc nocuere seni.
545 scra redundavit veteris vindicta libelli,
distat et a meriti tempore poena sui.

