288 P. ov1D11 NASONIS

Africa quot segetes, quot Tmolia terra racemOS,
10 quot Sicyon bacaS, quot parit Hybla favos.
confiteor: testere licet3 signate, Quirites
(nil opus est legum viribus, ipse loquor):
inter opes et me, parvam rem, pone paternas 3
pars ego sim census quantulacumque tui.
15 quam tua Trinacria est regnataque terra Philippo,
quam domus Augusto continuata for0,
quam tua, rus oculis domini, Campania, gratum,
’ quaeque relicta tibi, Sexte, vel empta tenes:
tam tuus en ego sum, cuius te munere tristi
‘20 non potes in Ponto dicere habere nihil.
atque utinam possis, et detur amicius arvum,
remque tuam ponas in meliore loco!
quod quoniam in dis est, tempta lenire precando
numina, perpetua quae pietate colis.
25 erroris nam tu, vix est discernere, nostri
sis argumentum maius an auxilium.
nec dubitans oro: sed flumine saepe secundo
augetur remis cursus euntis aquae.
et pudet et metuo semperque eademque precari,
30 ne subeant animo taedia iusta tuo·
verum quid faciam? res inmoderata cupido est:
da veniam vitio, mitis amice, meo·
scribere saepe aliud cupiens delabor eodem:
ipsa locum per se littera nostra rogat.
35 seu tamen effectus habitura est gratia, seu me
dura iubet gelido Parca sub axe mori:
semper inoblita repetam tua munera mente,
et mea me tellus audiet esse tuum3
audiet et, caelo posita est quaecumque sub ullo,
40 transit nostra feros si modo Musa Getas:
teque meae causam servatoremque salutis,
meque tuum libra norit et aere minus.

XVI.

Invide, quid laceras Nasonis carmina rapti? AD
non solet ingeniis summa nocere dies, Ῑ Ν VI D ΠΜ

famaque post cineres maior venit. et mihi nomen
tunc quoque, cum vivis adnumerarer‚ erat,

5 cumque foret Marsus magnique Rabirius oris

Iliacusque Macer sidereusque Pedo,

et qui Iunonem laesisset in Hercule, Carus&
Iunonis si iam non gener ille foret 3

quique dedit [fath carmen regale, SeveruS,

 

