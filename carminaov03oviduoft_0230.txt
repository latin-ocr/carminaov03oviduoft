192 P. OVIDII NASONIS ,

nec tamen, ut lauder, vigilo curamque futuri
nominis, utilius quod latuisset, ago:
detineo studiis animum falloque dolores,
40 experior curis et dare verba meis.
quid potius faciam desertis solus in oris,
quamve malis aliam quaerere coner opem?
sive locum specto: locus est inamabiliS, et quo
esse nihil toto tristius orbe potest3
45 sive homines: vix sunt homines hoc nomine digni,
quamque lupi, saevae plus feritatis habent.
non metuunt legeS, sed cedit viribus aequum,
victaque pugnaci iura sub ense iacent.
pellibus et laxis arcent mala frigora bracis,
50 oraque sunt lon is horrida tecta comis.
in paucis extant raecae vestigia linguae,
haec quoque iam Getico barbara facta sono·
unus in hoc populo non est qui forte Latine
quaelibet e medio reddere verba queat.
55 ille ego Romanus vates (ignoscite, Musael)
Sarmatico cogor plurima more loqui.
en pudet et fateor: iam desuetudine 'longa
vix subeunt ipsi verba Latina mihi.
nec dubito, quin sint et in hoc non pauca libello
60 barbara: non hominis culpa, sed ista loci.
ne tamen Ausoniae perdam commercia linguae,
et fiat patrio vox mea muta son0,
ipse loquor mecum desuetaque verba retracto
et studii repeto signa sinistra mei.
65 sic animum tempusque traho meque ipse redu00‚
a contemplatu submoveoque mali.
carminibus quaero miserarum oblivia rerum:
praemia si studio consequor ista, sat est.

VIII.

Non adeo cecidi, quamvis abiectus, ut infra
te quoque sim, inferius quo nihil esse potest.
quae tibi res animos in me facit, improbe? curve
casibus insultas , quos potes ipse pati?
5 nec mala te reddunt mitem placidumque iacenti
nostra, quibus possint inlacrimare ferae?
nec metuis dubio Fortunae stantis in orbe
numen et exosae verba superba deae?
exiget, a! dignas ultrix Rhamnusia poenas,
10 imposito calcas quod mea fata pede.

