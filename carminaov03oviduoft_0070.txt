32 P. OVIDII NASONIS

‘nata, tene linguam‚’ nec tamen illa tenet.
quae simul ac tetigit Iuturnae stagna sororiS,
‘effuge’ ait ‘ripasl' dicta refertque Iovis·
605 illa etiam Iunonem adiit, miserataque nuptam,
‘Naida Iuturnam vir tuus’ inquit ‘amat.’
Iuppiter intumuit, quaque est non usa modeste,
eripit huic linguam Mercuriumque vocat.
‘duc hanc ad Manes: locus ille silent-ibus aptus
610 nympha, sed infernae nympha paludis, erit.’
iussa Iovis fiunt: accepit lucus euntes.
dicitur illa duci tunc placuisse dec.
vim parat hic, voltu pro verbis illa precatur,
et frustra muto nititur ore loqui.
615 fitque gravis geminosque parit, qui compita servant
et vigilant nostra semper in urbe, Lares.

Proxima cognati dixere Caristia cari, 22· E 0
et venit ad socios turba propinqua deos.
scilicet a tumulis et, qui periere, propinquis
620 protinus ad vivos ora referre iuvat
postque tot amisSOS, quicquid de sanguine restat,
aspicere et generis dinumerare gradus.
innocui veniant.. procul hinc, procul impius esto
frater, et in partus mater acerba sUOS,
625 cui pater est vivaX, qui matris digerit annOS,
quae premit invisam socrus iniqua nurum.
Tantalidae fratres absint et Iasonis uxor,
et quae ruricolis semina tosta dedit,
et soror et Progne Tereusque duabus iniquus,
630 et quicumque suas per scelus auget opes·
dis generis date tura, boni. Concordia fertur
illa praecipue mitis adesse die.
et libate dapeS, ut, grati pignus honoris,
nutriat incinctos missa patella Lares.
635 iamque ubi suadebit placidos nox umida somnos,
larga precaturi sumite vina manu
et ‘bene VOS, bene te, patriae pater, optime Caesarl'
dicite suffuso ter sacra verba mero.

Nox ubi transierit, solito celebretur honore, 23· F TE R·N'
640 separat indicio qui deus arva suo·
Termine, sive lapis, sive es defossus in agro
stipeS, ab antiquis tu quoque numen habes.
te duo diversa domini de parte coronant

