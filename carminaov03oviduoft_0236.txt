198 P. OVIDII NASONIS

65 nec nisi pars casu flammis erepta dolove
ad vos ingenii pervenit ulla mei.
sic utinam, quae nil metuentem tale magistrum
perdidit, in cineres Ars mea versa foret!

XIII.

Hanc tuus e Getico mittit tibi Naso salutem,
mittere si quisquam, quo caret ipse, potest.
aeger enim mentis contagia corpore traxi,
libera tormento pars mihi ne qua vacet3
5 perque dies multos lateris cruciatibus uror 3
me quoque non modico frigore laesit hiems.
si tamen ipse valeS, aliqua nos parte valemus:
quippe mea est umeris fulta ruina tuis.
qui mihi cum dederis ingentia pignora, cumque
10 per numeros omnes hoc tueare caput,
quod tua me raro solatur epistula, peccas:
remque piam praestas et mihi verba negas.
hoc, precor, emenda! quod si correxeris unum,
nullus in egregio corpore naevus erit.
15 pluribus accusem, fieri nisi possit, ut ad me
littera non veniat, missa sit illa tamen.
di faciant, ut sit temeraria nostra querela,
teque putem falso non meminisse mei!
quod precor, esse liquet: neque enim mutabile robur
20 credere me fas est pectoris esse tui.
¹ cana prius gelido desint absinthia Ponto
et careat dulci Trinacris Hybla thym0‚
inmemorem quam te quisquam convincat amici.
non ita sunt fati stamina nigra mei.

25 tu tamen, ut possis falsae quoque pellere culpae
crimina, quod non eS, ne videare, cave.
utque solebamus consumere longa loquendo

tempora, sermoni deficiente die,
. sic ferat ac referat tacitas nunc littera voces,
30 et peragant linguae charta manusque vices·
quod fore ne nimium videar diffidere, sitque
versibus hoc paucis admonuisse satiS,
accipe, quo semper finitur epistula verbO,
atque meis distant quo tua fata: vale!

XIV.

’ Quanta tibi dederim nostris monimenta libellis,
0 mihi me coniunx carior, ipsa vides,

