152 Ρ . OVIDII NASONIS

atque ea cum foliis et amomi pulvere misce,
70 inque suburbano condita pone solo.
quosque legat versus oculo properante viator,
grandibus m tituli marmore caede notis,
‘hic ego qui iaceO, tenerorum lusor amorum,
ingenio perii Naso poeta meo.
75 at tibi, qui transiS, ne sit grave, quisquis amasti,
dicere: Nasonis molliter ossa cubentl'
hoc satis in titulo est. etenim maiora libelli
et diuturna magis sunt monimenta mihi,
quos ego confidO, quamvis nocuere, daturos
80 nomen et auctori tempora longa suo.
tu tamen extincto feralia munera semper
deque tuis lacrimis umida serta dato·
quamvis in cineres corpus mutaverit ignis,
sentiet officium maesta favilla pium.
85 scribere plura libet: sed vox mihi fessa loquendo
dictandi vires siccaque lingua negat.
accipe supremo dictum mihi forsitan ore,
quod, tibi qui mittit, non habet ipse, ‘vale'l

IV.

O mihi care quidem semper, sed tempore duro
cognite, res postquam procubuere meae:
usibus edocto si quicquam credis amicO,
vive tibi et longe nomina magna fuge.
5 vive tibi, quantumque poteS, praelustria vita:
saevum praelustri fulmen ab igne venit.
nam quamquam soli possunt prodesse potenteS,
non prosit potius, si quis obesse potest.
effugit hibernas demissa antemna procellaS,
10 lataque plus parvis vela timoris habent.
aspicis, ut summa cortex levis innatet unda,
cum grave nexa simul retia merga-t onus?
haec ego si monitor monitus prius ipse fuissem,
in qua debebam forsitan urbe forem.
15 dum tecum vixi, dum me levis aura ferebat,
haec mea per placidas cumba cucurrit aquas.

qui cadit in plan0, -- vix hoc tamen evenit ipsum —·

sic cadit, ut tacta surgere possit humo:
at miser Elpenor tecto delapsus ab alto
20 occurrit regi debilis umbra suc.
quid fuit, ut tutas agitaret Daedalus alaS,
Icarus inmensas nomine signet aquas?

