214 P. ov1D11 NASONIS 1131D1s eos-642.

nec possis captas inde referre manus.
muneribusque tuis laedaris, ut Icarus, in quem
610 intulit armat-as ebria turba manus,
quodque dolore necis patriae pia filia fecit,
vincula per laquei fac tibi guttur eat.
obstructoque famem patiaris limine tecti,
ut legem poenae cui dedit ipsa parens.
615 illius exemplo violes simulacra Minervae,
Aulidis a portu qui leve vertit iter.
Naupliadaeve modo poenas pro crimine falso
morte luas„ nec te non meruisse iuvet.
Aethalon ut vita spoliavit Isindius hospes,
620 quem memor a sacris nunc quoque pellit Ion:
utque Melanthea tenebris a caede latentem
prodidit officio luminis ipsa parens:
sic tua coniectis fodiantur pectora telis,
sic, precor, auxiliis impediare tuis,
625 qualis equos pacm, quos fortis agebat AchiHes,
acta Phrygi timido est, nox tibi talis eat.
nec tu quam Rhesus somno meliore quiescaS‚
quam comites Rheso tum necis, ante viae,
quam quos cum Rutulo morti Ramnete dederunt
630 impiger Hyrtacides Hyrtacidaeque comes.
Cliniadaeve modo circumdatus ignibus atris
membra feras Stygiae semicremata neci.
utve Remo muros auso transire recentes,
noxia sint capiti rustica tela tuo.
635 denique — Sarmaticas inter Geticasque sagittas
his precor ut vivas et moriare locis!
haec tibi tantisper subito sint missa libello,
inmemores ne nos esse querare tui.
pauca quidem, fateor: sed di dent plura ‚rogatis
640 multiplicentque suo vota favore mea.
postmodo plura legeS, et nomen habentia verum,
et pede, quo debent acria bella geri.

