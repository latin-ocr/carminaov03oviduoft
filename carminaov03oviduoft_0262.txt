224 Ρ. OV1D11 NASONIS

55 turaque Caesaribus cum coniuge Caesare digna,
dis veris, memori debita ferre manu!
Memnonis hanc utinam, lenito principe, mater
quam primum roseo provocet ore diem!

V.

Ille tuos quondam non ultimus inter amicos, MA ij M 0
ut sua verba legas, Maxime, Naso rogat. ΟΟΤΊΑΕ·
in quibus ingenium desiste requirere nostrum,
nescius exilii ne videare mei.
5 cernis, ut ignavum corrumpant otia coerS,
ut capiant vitium, ni moveantur, aquae.
et mihi si quis erat ducendi carminis usus,
deficit, estque minor factus inerte situ.
haec quoque, quae legitis, si quid mihi, Maxime, credis,
10 scribimus invita vixque coacta manu·
non libet in talis animum contendere curas,
nec venit ad duros Musa vocata Getas.
ut tamen ipse videS, luctor deducere versum:
sed non fit fato mollior ille mec.
15 oum releg0, scripsisse pudet, quia plurima cerno
me quoque, qui feci, iudice digna lini.
nec tamen emendo: labor hic quam scribere maior,
mensque pati durum sustinet aegra nihil.
scilicet incipiam lima mordacius uti
20 et sub iudicium singula verba vocem?
torquet enim fortuna parum, nisi Lissus in Hebrum
confluat, et montes Alpibus addat Atho?
parcendum est animo miserabile vulnus habenti.
subducunt oneri colla perusta boves·
25 at, put0, fructus adest, iustissima causa laborum,
et sata cum multo faenore reddit ager?
tempus ad hoc nobis, repetas licet omnia, nullum
profuit — atque utinam non nocuisset! —— opus.
cur igitur scribam, miraris? miror et ipse,
30 et tecum quaero saepe, quid inde petam.
an populus vere sanos negat esse poetas?
sumque fides huius maxima vocis ego?
qui, sterili totiens cum sim deceptus ab arvo,
damnosa persto condere semen humo·
35 scilicet est cupidus studiorum quisque suorum,
tempus et adsueta ponere in arte iuvat.
saucius eiurat pugnam gladiator, et idem
inmemor antiquivulneris arma capit.

