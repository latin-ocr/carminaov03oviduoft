50 P. ov1n11 NAsoms

515 dicta facit gemmasque novem transformat in ignes:
aurea per stellas nunc micat illa novem.

Sex ubi sustulerit, tot-idem demerserit orbeS, 8· CF ‹9- ΒΟ
purpureum rapido qui vehit axe diem, 10·E (ἐξ gg
altera gramineo spectabis Equiria camp0, 13· Η ΕΝ
520 quem Tiberis curvis in latus urget aquis. 14. A EQ-AP
qui tamen eiecta si forte tenebitur unda,

Caelius accipiet pulverulentus equos-

Idibus est Annae festum geniale-Perennae, 15· Β ΕΙ ΠΛΡ

haud procul a ripis„ advena Thybri, tuis·
525 plebs venit ac virides passim disiecta per herbas
potat, et accumbit cum pare quisque sua.
sub Iove pars durat3 pauci tentoria ponunt3
sunt quibus e ramis frondea facta casa est 3
pars ubi pro rigidis calamos statuere columnis,
530 desuper extentas imposuere togas.
sole tamen vinoque calent, annosque precantur,
quot sumant cyathos, ad numerumque bibunt.
invenies illic, qui Nestoris ebibat annOS,
quae sit per calices facta Sibylla suos.
535 illic et cantant, quicquid didicere theatris,
et iactant faciles ad sua verba manus
et ducunt posito iunctas cratere choreas,
cultaque diffusis saltat amica comis. ,
cum redeunt, titubant et sunt spectacula volgi,
540 et fortunatos obvia turba vocat.
occurri nuper. visa est mihi digna relatu
' pompa: senem potum pota trahebat anus,
quae tamen haec dea sit, quoniam rumoribus errat,
fabula proposito nulla tegenda meo·
545 arserat Aeneae Dido miserabilis igne,
arserat exstructis in sua fata rogis3
compositusque cinis, tumulique in marmore carmen
hoc breve, quod moriens ipsa reliquit, erat:
‘praebuit Aeneas et causam mortis et ensem.
550 ipsa sua Dido concidit usa manu?
protinus invadunt Numidae sine vindice regnum,
et potitur capta Maurus Iarba domo
seque memor spretum, ‘thalamis tamen' inquit ‘Elissae
en eg0, quem totiens reppulit illa, fruor?
555 diffugiunt Tyrii, quo quemque agit error, ut olim
amisso ‚dubiae rege vagantur apes·

