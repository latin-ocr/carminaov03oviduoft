284 Ρ, OVIDII NASONIS

adde quod — atque utinam verum tibi venerit omen -···.
coniugio felix iam potes esse novo! ⁴ ’ ·

XII.

Quo minus in nostris ponaris, amice, libellis, T U T Ῑ τ’
nominis efficitur condicione tui. CA N 0·
ast ego non alium prius hoc dignarer honore:
est aliquis nostrum si modo carmen honor.
5. lex pedis officio fortunaque nominis obstat3
quaque meos adeaS, est via nulla, modos.
nam pudet »in geminos ita nomen scindere verSUS,
desinat ut prior hoc incipiatque minor.
. et pudeat, si te, qua syllaba parte moratur,
10 artius appellem Tuticanumque vocem:
nec potes in versum Tuticani more venire,
fiat ut e longa syllaba prima brevis:
aut ut ducatur, quae nunc correptius exit,
et sit porrecta longa secunda mora.
15 his ego si vitiis ausim corrumpere nomen,
ridear et merito pectus habere neger.
haec mihi causa fuit dilati muneris huius,
quod meus adiecto faenore reddet amorz
teque canam quacumque nota, tibi carmina mittam,
20 paene mihi puero cognite paene puer,
perque tot annorum seriem, quot habemus uterque,
non mihi, quam fratri frater, amate minus.
tu bonus hortator, tu duxque comesque fuisti,
cum regerem tenera frena novella mann.
25 saepe ego correxi sub te censore libellos:
saepe tibi admonitu facta litura meo est,
dignam Maeoniis Phaeacida condere chartis
cum te Pierides perdocuere deae.
hic tenor, haec viridi concordia coepta iuventa.
30 venit ad albentes inlabefacta comas·
quae nisi te moveant, duro tibi pectora ferro
esse vel invicto clausa adamante putem.
sed prius huic desint et bellum et frigora terrae,
invisus nobis quae duo Pontus habet,
35 et tepidus boreas et sit praefrigidus auster,
et possit fatum mollius esse meum,
quam tua sint lasso praecordia dura sodali:
hic cumulus nostris absit, abestque, malis!
tu modo p‘er superOS‚ quorum certissimus ille est,
40 quo tuus assidue principe crevit honor,
effice constanti profugum pietate colende,

 

