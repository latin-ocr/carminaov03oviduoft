co
ει

FAsTonuM Lm. 11. 637-774,

quisque suam laudat. studiis certamina crescunt,
et fervet multo linguaque corque mero.
surgit, cui dederat clarum Collatia nomen:
‘non opus est verbis, credite rebusl' ait.
‘nox superest: tollamur equis urbemque petamusl' 735
dicta placent, frenis impediuntur equi.
pertulerant dominos. regalia protinus illi
tecta petunt: custos in fore nullus erat.
ecce nurus regis fusis per colla coronis
Δ inveniunt posito pervigilare mero, 740
· inde cito passu petitur Lucretia. cuius
, ante torum calathi lanaque mollis erat.
,lumen ad exiguum famulae data pensa trahebant,
inter quas tenui sic ait illa sono:
‘mittenda est domino —nunc, nunc properate, puellae! — 745
quamprimum nost-ra facta lacerna manu.

¹ quid tamen auditis? nam plura audire potestis:

quantum de'bello dicitur esse super?
postmodo victa cades: melioribus, Ardea, restae,
improba, quae nostros cogis abesse viros! 750
· sint tantum reduces! sed enim temerarius ille
est meus et stricto quolibet ense ruit.
mens abit, et morior, quotiens pugnantis imago
’ me subit, et gelidum pectora frigus habet.'
desinit in lacrimas intentaque fila remisit, 755
in gremio voltum deposuitque suo·

ζ hoc ipsum decuit: lacrimae decuere pudicam,

 

et facies animo dignaque parque fuit.
‘pone metum, venil' coniunx ait. illa revixit
deque viri collo dulce pependit onus. 760
intereaiuvenis furiales regius ignis
concipit et‘ caeco raptus amore furit.
forma placet niveusque 'color flavique capilli,
quique aderat nulla factus ab arte decor:
verba placent et vox, et quod corrumpere non est: 765
quoque minor spes est, hoc magis ille cupit.
iam dederat cantus lucis praenuntius alce,
. cum referunt iuvenes in sua castra pedem.
carpitur attonitos absentis imagine sensus
’ ille 3 recordanti plura magisque placent: 770
sic sedit, sic culta fuit, sic stamina nevit,
neglectae collo sic iacuere comae,
hos habuit voltus, haec illi verba fuerunt,
hic color, haec facies , hic decor oris erat.
3·

