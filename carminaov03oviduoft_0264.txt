226 P. OVIDII NASONIS

sed neque pervenio scriptis mediocribus istuc,
famaque cum domino fugit ab urbe suo.
85 vosque, quibus perii, tunc cum mea fama sepulta est,
nunc quoque de nostra morte tacere reor.

VI.

Ecquid, ut audisti — nam te diversa tenebat GRAE-
terra — meos casUS, cor tibi triste fuit? CI N 0·
dissimules metuasque licet, Graecine, fateri:
si bene te novi, triste fuisse liquet.
5 non cadit in mores feritas inamabilis istos,
nec minus a studiis dissidet illa tuis.
artibus ingenuiS‚ quarum tibi maxima cura est,
pectora mollescunt asperitasque fugit.
nec quisquam meliore fide complectitur illas,
10 qua sinit officium militiaeque labor.
certe eg0‚ cum primum potui sentire quid essem, —-
nam fuit attonito mens mihi nulla diu —-
hoc quoque fortunam sensi, quod amicus abesses,
qui mihi praesidium grande futurus eras.
15 tecum tunc aberant aegrae solacia mentis,
magnaque pars animi consiliique mei.
at nunc, quod superest, fer opem, precor, eminus unam,
adloquioque iuva pectora nostra tuo,
quae, non mendaci si quicquam credis amicO‚
20 stulta magis dici, quam scelerata, decet.
nec breve nec tutum, peccati quae sit orig0‚
scribere: tractari vulnera nostra timent.
qualia quoque modo mihi sint ea facta, rogare
desine: non agites, si qua coire velis.
25 quicquid id est, ut non facinuS, sic culpa vocanda est.
omnis an in magnos culpa deos scelus est?
Spes igitur menti poenae, Graecine, levandae
non est ex toto nulla relicta meae.
haec dea, cum fugerent sceleratas numina terras,
30 in dis invisa sola remansit humo:
haec facit, ut vivat fossor quoque compede vinctus
liberaque a ferro crura futura putet:
haec facit, ut, videat cum terras undique nullas,
naufragus in mediis bracchia iactet aquis:
35 saepe aliquem sollers medicorum cura reliquit,
' nec spes huic vena deficiente cadit:
carcere dicuntur clausi sperare salutem,
atque aliquis pendens in cruce vota facit:

