144 P. OVIDII NASONIS

415 nec qui descripsit corrumpi semina matrum,
Eubius, impurae conditor historiae,
nec qui composuit nuper Sybaritica, fugit,
nec qui concubitus non tacuere suos:
suntque ea doctorum monumentis mixta virorum,
420 muneribusque ducum publica facta patent.
neve peregrinis tantum defendar ab armis:
et Romanus habet multa iocosa liber.
utque suo Martem cecinit gravis Ennius ore,
Ennius ingenio maximUS, arte rudis3
425 explicat ut causas rapidi Lucretius ignis,
casurumque triplex vaticinatur opus:
sic sua lascivo cantata est saepe Catullo
femina, cui falsum Lesbia nomen erat3
nec contentus ea, multos vulgavit amoreS,
430 in quibus ipse suum fassus adulterium est.
par fuit exigui similisque licentia Calvi,
detexit variis qui sua furta modis,
435 Cinna quoque his comes est, Cinnaque procacior Anser,
et leve Cornifici parque Catonis opus.
433 quid referam Ticidae, quid Memmi carmen, apud quos
rebus adest nomen nominibusque pudor,
437 et quorum libris modo dissimulata Perillae·
nomine nunc legitur dicta, Metelle, tuo?
is quoque, Phasiacas Argo qui duxit in undaS,
440 non potuit Veneris furta tacere suae.
nec minus Hortensi, nec sunt minus improba Servi
carmina: quis dubitet nomina tanta sequi?
vertit Aristidem Sisenna, nec offuit illi
historiae turpis inseruisse iocos.
445 non fuit opprobrio celebrasse Lycorida Gallo,
sed linguam nimio non tenuisse mero.
credere iuranti durum putat esse Tibullus,
sic etiam de se quod neget illa viro:
fallere custodes idem docuisse fatetur,
450 seque sua miserum nunc ait arte premi:
saepe, velut gemmam dominae signumve probaret,
per causam meminit se tetigisse manum:
utque refert, digitis saepe est nutuque locutus,
et tacitam mensae duxit in orbe notam:
455 et quibus e sucis abeat de corpore livor,
impresso fieri qui solet ore, docet:
denique ab incauto nimium petit ille marit0,
se quoque uti servet, peccet ut illa minus·

