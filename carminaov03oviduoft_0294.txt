256 Ρ OVIDII NASONIS

templa manent hodie vastis innixa columnis,
50 perque quater denos itur in illa gradus.
fama 1efert illic signum caeleste fuisse:
quoque minus dubites, stat basis orba dea3
araque, quae fuerat natura candida saxi,
decolor adfuso tincta cruore rubet.
55 femina sacra facit taedae non nota iugali,
quae superat Scythicas nobilitate nurus.
sacrifici genus est, — sic instituere palentes -—-
advena virgineo caesus ut ense cadat.
regna Thoans habuit Maeotide clarus m ora,
60 nec fuit Euxinis notior alter aquis.
sceptra tenente illo liquidas fecisse per auras
nescio quam dicunt Iphigenian iter.
quam levibus ventis sub nube per aethera vectam
creditur his Phoebe deposuisse locis.
65 praefuerat templo multos ea rite per annOS,
invita peragens tristia sacra manu:
’ cum duo velifera 1uv enes venere carina
presseruntque suo litora nostra pede.
‚ par fuit his aetas et amor. quorum alter OresteS,
70 ast Pylades alter (nomina fama tenet)
protinus inmitem Triviae ducuntur ad aram,
evincti geminas ad sua terga manus.
spargit aqua captos lustrali Graia sacerdOS,
ambiit ut fulvas infula longa comas,
75 dumque parat sacrum, dum velat tempora vittis,
dum tardae causas invenit ipsa morae,
“non ego ciudelis, iuvenes. ignoscite!’' dixit,
“sacra suo facio barbariora loco:
ritus is est gentis, qua vos tamen urbe venitis?
80 quodve parum fausta puppe petistis iter?''
dixit. et audito patiiae pia nomine virgo
consortes urbis comperit esse suae.
“alteruter votis'' inquit “cadat hostia sacris:
ad patrias sedes nuntius alter eat.''
85 ire iubet Pyladesc carum periturus Oresten:
hic negat, inque vices pugnat uterque mori.
extitit hoc unum, quo non convenerit illis:
cetera par concors et sine lite fuit.
dum peragunt iuvenes pulchri certamen amoris,
90 ad fratrem scriptas exarat illa notas:
ad fratrem mandata dabat: cuique illa dabantur, -·
humanos casus aspice! — frater erat.

