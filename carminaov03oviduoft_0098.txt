60 P. ovmn NASONIS

ille suos semper Venerem Martemque parentes
dixit et emeruit vocis habere fidem.
neve secuturi possent nescire nepoteS,
60 tempora dis generis continuata dedit. —-
sed Veneris mensem Graio sermone notatum
auguror: a s'pumis est dea dicta maris.
nec tibi sit mirum Graeco rem nomine dici:
Itala nam ‘tellus Graecia maior erat.
65 venerat Euander plena cum classe suorum3
venerat Alcides: Graius uterque genus.
hospes Aventinis armentum pavit in herbis
claviger, et tanto est Albula pota dec.
’ dux quoque Neritius: testes Laestrygones extant
70 et quod adhuc Circes nomina litus habet.
et iam Telegoni, iam moenia Tiburis udi
stabant, Argolicae quod posuere manus ,
venerat Atridae fatis agitatus Halaesus,
a quo se dictam terra Falisca putat.
75 adice Troianae suasorem Antenora pacis
et generum Oeniden, Apule Daune, tuum.
serus ab Iliacis etpost Antenora flammis
attulit Aeneas in loca nostra deos·
, huius erat Solymus Phrygia comes unus ab Ida,
80 a quo Sulmonis moenia nomen habent,
Sulmonis gelidi, — patriae, Germanice, nostrae!
me miserum, Scythico quam procul illa solo est!
ergo age — tu longas sed supprime, Musa, querelas: ”
non tibi sunt maesta sacra canenda lyra! -—
85 quo non livor abit? sunt qui tibi mensis honorem
eripuisse velint invideantque, Venus,
nam, quia ver aperit tunc omnia, densaque cedit
frigoris asperitas, fetaque terra patet,
Aprilem memorant ab aperto tempore dictum:
90 quem Venus iniecta vindicat alma manu.
illa quidem totum dignissima temperat orbem,
illa tenet nullo regna minora de0,
iuraque dat cae10, terrae, natalibus undis,
perque suos initus continet omne genus·
95 illa deos omnes — longum est numerare —- creavit,
illa satis causas arboribusque dedit,
illa rudes animos hominum contraxit in unum
et docuitiungi cum pare quemque sua.
quid genus omne creat volucrum nisi blanda voluptas?-
100 nec coeant pecudes, si levis absit amor.

