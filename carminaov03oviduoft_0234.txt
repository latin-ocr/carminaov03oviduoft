196 Ρ. OVIDII NASONIS

fallitur iste tamen, quo iudice nominor exul:
⁵10 mollior est culpam poena secuta meam.
maxima poena mihi est, Ipsum offendisse3 priusque
vellem venisset funeris hora mihi.
quassa tamen nostra est, nec meisa nec obruta, navis:
utque caret portU, sic tamen extat aquis,
>15 nec vitam nec opes nec ius mihi civis ademit,
quae merui vitio perdere cuncta meo,
sed quia peccato facinus non adfuit ullum,
nil nisi me patriis iussit abesse focis.
utque aliis, quorum numerum comprendere non est,
20 Caesareum numen sic mihi mite fuit.
ipse relegati, non exulis utitur in me
nomine: tuta suo iudice causa mea est.
iure igitur laudes, Caesar, pro parte virili
carmina nostra tuas qualiacumque canunt:
25 iure deos, ut adhuc caeli tibi limina claudant
teque velint sine se, comprecor, esse deum.
optat idem populus sed ut in mare flumina vastum,
sic solet exiguae currere rivus aquae.
at tu fortunam, cuius vocor exul ab ore,
·3o nomine mendaci parce gravare meam!

XII.

Scribis, ut oblectem studio lacrimabile tempUS,
ne 3ereant turpi pectora nostra situ.
difficile est quod, amice, moneS, quia carmina laetum
sunt opus et pacem mentis habere volunt,
5 nos-tia per adversas agitur fortuna procellae,
sorte nec ulla potest tristior esse mea.
. exigiS‚ ut Priamus natorum funere ludat,
et Niobe festos ducat ut orba choros?
luctibus an studio videor debere teneri,
10 solus ad extremos iussus abire Getas?
des licet in valido pectus mihi robore fultum,
fama refert Anyti quale fuisse reo:
fracta cadet tantae sapientia mole ruinae.
plus> valet humanis viribus ira dei.
15 ille seneX, dictus sapiens ab Apolline, nullum
scribere in hoc casu sustinuisset opus,
ut veniant patriae, veniant oblivia vestri,
omnis ut amissi sensus abesse queat:
at timor officio fungi vetat ipse quieto.
20 cinctus ab innumero me tenet hoste locus·

