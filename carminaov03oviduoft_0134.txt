96 Ρ. OVIDII NASONIS

displicet heredi mandati cura sepulcri:
mortuus Ausonia conditur hospes hum0‚
scirpea pro domino Tiberi iactatur image,
660 ut repetat Graias per freta longa domos.’
hactenus. ut subiit vivo rorantia saxo
antra, leves cursum sustinuistis aquae.

Clare nepos Atlantis, ades, quem montibus olim
edidit Arcadiis Pleias una Iovi:
665 pacis et armorum superis imisque deorum
arbiter, alato qui pede carpis iter:
laete lyrae pulsu, nitida quoque laete palaestra,
quo didicit culte lingua docente loqui!
templa tibi posuere patres spectantia Circum
670 Idibus: ex illo est haec tibi sacra dies.
te, quicumque suas profitetur vendere merceS,
ture dat0, tribuas ut sibi lucra, rogant.
est aqua Mercurii portae vicina Capenae:
si iuvat expertis credere, numen habet.
675 huc venit incinctus tunicam mercator, et urna
purus suffita, quam ferat, haurit aquam.
uda fit hinc laurus: lauro sparguntur ab uda
omnia, quae dominos sunt habitura novos.
spargit et ipse suos lauro rorante capillos
680 et peragit solita fallere voce preces:
‘ablue praeteriti periuria temporis‚' inquit
‘ablue praeteritae perfida verba diet
sive ego te feci testem falsove citavi
non audituri numina magna Iovis,
685 sive deum prudens alium divamve fefelli,
abstulerint celeres improba verba noti.
et pateant veniente die periuria nobis,
nec curent superi, si qua locutus ero,
da modo lucra mihi, da facto gaudia lucr0‚
690 et fac, ut emptori verba dedisse iuvet?
talia Mercurius poscentem ridet ab alt0,
se memor Ortygias surripuisse boves,

At mihi pande, precor, tanto meliora petenti,
in Geminos ex quo tempore Phoebus eat.
695 ‘cum totidem de mense dies superesse videbis,
quot sunt Herculei facta laboris' ait.
‘dic' ego respondi ‘causam mihi sideris huius.'
causam facundo reddidit ore deus:

15. G

EID-BP

16. HF
17. AG
18. BG
19. CO

20. Do

