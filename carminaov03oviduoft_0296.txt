258 P. 0V1D11 NASONIS

25 huc quoque venisti, pax est ubi tempore nullo
et coit astrictis barbarus Hister aquis?
quae tibi causa viae, nisi uti mala nostra videres?
quae sunt, si nescis, invidiosa tibi.
tu mihi dictasti iuvenalia carmina primus,
30 apposui senis te duce quinque pedes.
nec me Maeonio consurgere carmine nec me
dicere magnorum passus es acta ducum.
forsitan exiguas, aliquas tamen, arcus et ignis
ingenii vires comminuere mei.
35 namque ego dum canto tua regna tuaeque parentiS,
in nullum mea mens grande vacavit opus·
nec satis hoc fuerat: stulto quoque carmine feci,
-Artibus ut posses non rudis esse meiS.
pro quibus exilium misero est mihi reddita merceS,
40 id quoque in extremis et sine pace locis.
at non Chionides Eumolpus in Orphea talis,
in Phryga nec Satyrum talis Olympus erat,
praemia nec Chiron ab Achille talia cepit,
· Pythagoraeque ferunt non nocuisse Numam.
45 nomina neu referam longum collecta per aevumz
discipulo perii solus ab ipse mec.
dum damus arma tibi, dum te, lascive, docemUS,
haec te discipulo dona magister habet!
scis tamen, et liquido iuratus dicere possiS,
50 non me legitimos sollicitasse toros.
scripsimus haec illis, quarum nec vitta pudicos
contingit crines nec stola longa pedes.
dic, precor, ecquando didicisti fallere nuptas
et facere incertum per mea iussa genus?
55 absit ab his omnis rigide summota libellis,
quam lex furtivos arcet habere viros!
quid tamen hoc prodest, vetiti si lege *severa
credor adulterii composuisse notas?
at tu — sic habeas ferientes cuncta sagittaS,
60 sic numquam rapido lampades igne vacent,
sic regat imperium terrasque coerceat omnes
Caesar, ab Aenea est qui tibi fratre nepos —-
effice, sit nobis non implacabilis ira,
meque loco plecti commodiore velit!
65 haec ego visus eram puero dixisse volucri,
hos visus nobis ille dedisse sonos:
‘per, mea tela, faces et per, mea tela, sagittas,
per matrem iuro Caesareumque caput, “

