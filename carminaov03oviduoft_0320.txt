282 Ρ. OVIDII NASONIS

hos eg0, qui patriae faciant oblivia, sucos
20 parte meae vitae, si modo dentur, emam!
nec tu contuleris urbem Laestrygonis umquam
gentibus, obliqua quas obit Hister aqua.
nec vincet Cyclops saevum feritate Piacchen,
qui quota terroris pars solet esse mei?
25 Scylla feris trunco quod latret ab inguine monstris,
Heniochae nautis plus nocuere rates,
nec potes infestis conferre Charybdin AchaeiS‚
ἢ ter licet epotum ter vomat illa fretum.
qui quamquam dextra regione licentius errant,
30 securum latus hoc non tamen esse sinunt.
hic agri infrondeS‚ hic spicula tincta venenis,
hic freta vel pediti pervia reddit hiems,
ut, qua remus iter pulsis modo fecerat undis,
siccus contempta nave viator eat.

35 qui veniunt istinc, vix vos ea credere dicunt:
quam miser est, qui fert asperiora fide!
crede tamen: nec te causas nescire sinemus,
horrida Sarmaticum cur mare duret hiems.
proxima sunt nobis plaustri praebentia formam

40 et quae praecipuum sidera frigus habent.
hinc oritur boreas oraeque domesticus huic est
et sumit vires a propiore loco.
at notus, adverso tepidum qui spirat ab axe,
est procul et rarus languidiorque venit.
45 adde quod hic clauso miscentur flumina Ponto,
vimque fretum multo perdit ab amne suam.
huc Lycus, huc Sagaris Peniusque Hypanisque Calesque
influit et crebro vertice tortus HaIyS‚
Partheniusque rapax et volvens saxa Cynapses
50 labitur et nullo tardior amne TyraS,
et tn, femineae Thermodon cognite turmae,
et quondam Grais Phasi petite viris,
cumque Borysthenio liquidissimus: amne Lycastus
et tacite peragens lene Melanthus iter,

55 quique duas terraS, Asiam Cadmique sororem
separat et cursus inter utramque facit,
innumerique alii, quos inter maximus omnes

cedere Danuvius se tibi, Nile, negat.
copia tot laticum, quas auget, adulterat undaS,
60 nec patitur vires aequor habere suas.
quin etiam, stagno similis pigraeque paludi,
caeruleus vix est diluiturque color.

