266 P. OVIDII NASONIS

cur ego concepi, Scythicis me posse carere
30 finibus et terra prosperiore frui?
cur aliquid de me speravi lenius umquam?
an fortuna mihi sic mea nota fuit?
torqueor en graviUS, repetitaque forma locorum
exilium renovat triste recensque facit.
35 est tamen utilius), studium cessasse meorum,
quam, quas admorint‚ non valuisse preces,
magna quidem res est, quam non audetiS, amici.
sed si quis peteret, qui dare vellet, erat.
dummodo non nobis hoc Caesaris ira negarit,
40 fortiter Euxinis inmoriemur aquis.

VIII.

Quae tibi, quaerebam, memorem testantia curam MAXIMO
dona Tomitanus mittere posset ager. COTTAE·
dignus es argentO, fulvo quoque dignior auro:
sed te, cum donas, ista iuvare solent.
5 nec tamen haec loca sunt ullo pretiosa metallo:
hostis ab agricola vix sinit illa fodi.
purpura saepe tuos fulgens praetexit amictus:
sed non Sarmatico tinguitur illa mari.
vellera dura ferunt pecudes, et Palladis uti
10 arte Tomitanae non didicere nurus,
femina pro lana Cerealia munera frangit
suppositoque gravem vertice portat aquam.
non hic pampineis amicitur vitibus ulmus,
nulla premunt ramos pondere poma suo·
15 tristia deformes pariuntabsinthia campi,
terraque de fructU, quam sit amara, docet.
nil igitur tota Ponti regione sinistri,
quod mea sedulitas mittere posset, erat.
clausa tamen misi Scythica tibi tela pharetra:
20 hoste, precor, fiant illa cruenta tuo.
hos habet haec calamOS, hos haec habet ora libellos,
haec viget in nostriS, Maxime, Musa locis!
quae quamquam misisse pudet, quia parva videntur,
tu tamen haec, quaesO, consule missa boni.

IX.

Quod sit in his eadem sententia, Brute, libellis, Β R UT O·
carmina nescio quem carpere nostra refers:

nil nisi me terra fruar ut propiore rogare,
et quam sim denso cinctus ab hoste, loqui.

